I giochi olimpici

I Giochi olimpici antichi furono delle celebrazioni atletiche e religiose, svolte nella città della Grecia antica, Olimpia, storicamente dal 776 a.C. al 393 d.C. Nell'antichità si tennero in tutto 292 edizioni dei Giochi olimpici

A queste gare potevano iscriversi solo cittadini greci, mentre erano esclusi gli schiavi e le donne, ammesse come spettatrici, solo se non erano ancora sposate. Le donne spartane erano le uniche atlete ammessse.

Durante le gare venivano sospese le ostilità e le guerre. Al vincitore, non veniva consegnato denaro, ma una corona d'alloro e un pentolone d'olio. Dopo la vittoria venivano mantenuti a vita a spese della citta.

Bisogna rendersi conto che le olimpiadi a quel tempo erano molto diverse da come le conosciamo oggi: in una società modellata sul mito dell'Eroe è un controsenso parlare di Fair Play; inoltre la famosa frase "L'importante è partecipare", pronunciata da De Coubertin, era assolutamente inadatta all'epoca: perdere significava disonore per sé stessi e infamia per la propria gente.

La prima testimonianza delle olimpiadi è racchiusa nel XXIII libro dell’Iliade. Otto gare – due di corsa, tre di combattimento, una di precisione e due di lancio – organizzate da Achille piè veloce, sotto le mura di Troia assediata, per accompagnare il rito funebre di Patroclo, suo fraterno amico e compagno.