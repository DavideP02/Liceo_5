# 23 mar 2021 - Svevo

- ==p. 770==: trama _Una Vita_

### T: Le ali del gabbiano
- ==p. 773==

[righe 24-93]

Da questo brano evinciamo con estrema chiarezza il carattere dell'inetto, che poi vedremo con delle varianti nei romanzi successivi.
- paura per sé e per gli altri (**riga 29**)
- l'inetto non è capace, vorrebbe mostrare sangue freddo ma non riesce, tanto che suscita una reazione ironica da parte dell'antagonista (**riga 39**)
- fa dei tentativi, non riusciti (**riga 45**)
- gli antagonisti lo prendono in giro
- malattia (**riga 63**)

Questo aspetto, cioè da una parte il suo volere e dall'altra non riuscire ad attendere questa volontà, è significativo del fatto che alla base ci sia la teoria Darwiniana e di Schopenauer

Macario, dinnanzi all'atteggiamento di Alfonso, gli spiega teoricamente qual è il problema. Svevo prende spunto da molti filosofi, tra cui Darwin e Schopenauer.

Svevo ama molto la filosofia, studia i filosofi tedeschi e non solo: ne fa un uso particolare, in quanto i filosofi sono spesso in contrasto tra di loro. Talvolta sembra difficile trovare un contatto tra alcuni di essi, perché l'atteggiamento di Svevo è "strumentale": egli trae molto spesso dai filosofi degli strumenti di analisi che gli servono per costruire i suoi personaggi.
Per esempio, per quel che riguarda Marx, a Svevo interessa non il pensiero, quanto la scoperta della lotta tra le classi, ripresa in Svevo, e che gli serve per dare una connotazione ai suoi personaggi.
Svevo stesso è andato "avanti e indietro" tra le classi sociali.

Da Schopenauer, che spesso è visto in parallelo a Leopardi, Svevo prende la teoria sugli istinti inconsci dell'essere umano, che secondo Schopenauer devono essere soppressi; gli suggeriscono il modo di tratteggiare i suoi personaggi, che sono spesso dei bugiardi: nella _Coscienza di Zeno_ è il dottor S che dice proprio che Zeno è un bugiardo. Il protagonista quindi è **inattendibile**. Solo il narratore, in un romanzo, può smascherare gli inganni del protagonista, sempre che questi non coincidano. Ne _La Coscienza di Zeno_, coincidendo queste due figure, non è possibile smascherare le bugie. Il lettore è senza parametri per poter capire le finzioni di Zeno, per cui non si hanno più certezze. Sia in _Una Vita_ che in _Senilità_ il narratore è esterno.

In questo brano, Macario spiega la sua filosofia ad Alfonso: gli dice che uno è vincente o perdente per natura, e la lotta per la vita fa sì che i più forti vincano e i più deboli perdano. Si usa la metafora con il gabbiano, vincente per natura. Ci sono continui riferimenti al cervello, chiamato _essere inutile_: dietro agli inetti di Svevo ci sono sempre intellettuali, e questo è significativo del modo in cui Svevo denuncia il malessere dell'intellettuale (situazione che vive anche sulla sua persona, in quanto egli abbandona la letteratura). Viene irriso il protagonista, in quanto pur studiando è incapace.
Si tratta di capire se c'è possibilità di attuare la volontà: no, in quanto è una **legge naturale**.
> Chi non sa per natura [...]

L'ultima battuta è un attacco alla passione di Alfonso per la poesia.

> ==p. 776==: Ancora anni più tardi [...] dato di natura.

Le teorie di Macario sono giuste, in quanto Alfonso alla fine si suicida: è probabile che l'idea di Svevo sia uguale a quella di Macario.
Non si capisce perché egli affidi a Macario, personaggio negativo, la sua stessa idea.

## Senilità
- ==p. 777==: trama _Senilità_

Siamo alle prese con un inetto, pauroso, che si è costruito un nucleo famigliare piuttosto rassicurante, non ha rapporti con il mondo esterno, ha rapporti di amicizia con un pittore, che è l'esatto contrario di lui. Secondo alcuni, l'artista presente nel romanzo sarebbe Umberto Veruda (raffigurato a ==p. 778==). Questo personaggio è un po' ambiguo.

Ad un certo punto il protagonista sente la necessità di vivere la vita, perché quella che lui vive è una sorta di malattia.
Entra in gioco la seconda protagonista femminile, Angiolina, che rappresenta la vita e la salute.
Il protagonista è attratto da questa vita, ma succede che anche il suo rapporto con la donna è fallimentare, perché Angelina non è un personaggio positivo in toto: è giovane, opportunista, ha altri amanti, e il protagonista si innamora di lei, e siccome la donna non corrisponde nella realtà alla fanciulla che ama, ne costruisce un'altra ideale, completamente differente da Angiolina: si costruisce una sorta di donna angelica strutturata secondo il motivo della lirica antica.

Emilio è un inetto che cerca tutta una serie di scusanti, autoinganni, rispetto al suo modo di agire, e anche qui abbiamo un narratore esterno che svela al lettore tutti questi autoinganni del protagonista. Il protagonista mente, e non si capisce se lo fa apposta o se è un modo di autodifendersi e di trovare delle scusanti.

Il narratore è esterno, e la focalizzazione per la maggior parte è quella del protagonista, però a volte il narratore fa come il narratore di _Una Vita_, mettendo a nudo gli autoinganni del protagonista. Non sempre lo fa, e a volte non succede che il narratore intervenga, però il lettore riesce lo stesso a capire che la posizione dell'autore è di distanza rispetto al protagonista: abbiamo l'**ironia oggettiva** o **implicita**: il narratore non dice niente, ma il protagonista è smentito dai fatti.
La verità viene svelata dal linguaggio utilizzato dal protagonista, stereotipato, che gli fa perdere credibilità.
