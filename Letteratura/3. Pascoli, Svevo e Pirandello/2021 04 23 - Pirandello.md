# 23 apr 2021 - Pirandello
## Teatro
- ==p. 959==

Pirandello utilizza ancora una forma teatrale che può ricollegarsi al dramma borghese. 
In molte opere ci sono ancora le stesse vicende tipiche del dramma borghese di fine ottocento: Pirandello però è come se le svuotasse di quei contenuti e ci mettesse davanti agli occhi l’assurdità di queste relazioni e di questi personaggi; i personaggi quindi si muovono in maniera irrazionale: egli voleva che i personaggi recitassero in maniera non naturale.

![Schermata 2021-05-14 alle 19.53.41](/assets/Schermata%202021-05-14%20alle%2019.53.41.png)
Questa fotografia è estremamente significativa: i personaggi stanno formando un triangolo (famoso triangolo amoroso). Nessuno dei tre guarda nel volto l’altro: i personaggi sono sconnessi.

Questo è un filo rosso dei drammi di Pirandello: i personaggi non riescono a comunicare tra di loro; lo si vedrà perfettamente nella trilogia del **metateatro**, e in particolare nei *Sei personaggi in cerca di autore*.

### *Il gioco delle parti*

Nel *Gioco delle parti*, abbiamo questo personaggio filosofo: il marito cornuto fa il superiore, è messo da parte, osserva il rapporto tra la moglie e l’amante.
Sembra un filosofo, ma la conclusione del dramma è di tutt’altro stampo: il vero filosofo è il protagonista di *Uno, Nessuno e Centomila*, che è riuscito ad uscire dalla forma, mentre il protagonista de *Il gioco delle parti* non è riuscito a separarsene completamente (andando a duello).

### *Pensaci Giacomino*

Altro dramma significativo è *Pensaci Giacomino*. 
Giacomino è un uomo anziano, impiegato statale da una vita, pagato talmente poco da non essere riuscito a farsi una famiglia.
Sembra un forestiere dalla vita, ma in realtà vuole vendicarsi dello stato.
Si sposa, ormai vecchissimo, con una donna giovanissima, così che lo stato debba pagare per un sacco di anni alla moglie la sua pensione dopo che lui morirà

### *Così è se vi pare*

*Così è se vi pare* è la storia di un gruppo famigliare composto da tre persone: marito, moglie e suocera. Costoro sono terremotati, e hanno perso tutto, anche i documenti. Non hanno una identità ufficiale.
Arrivano in una cittadina, e qui il loro comportamento inizia a destare la curiosità di tutto: l’uomo tiene la moglie e la suocera distanti tra di loro: la figlia non può andare a trovare la madre.
Per comunicare le due sono costrette ad usare un secchio per scambiarsi bigliettini e oggetti.
La moglie non parla mai.
Ad un certo punto in una casa del paese giungono una volta la suocera e una volta il marito, e ognuno offre una spiegazione. 

L'uoom afferma che si tratta in realtà della seconda moglie, essendo la prima, la figlia della suocera, morta in un terremoto; l'anziana donna è pazza, sostiene sempre il genero, ed è convinta che si tratti ancora di sua figlia.
A sua volta la suocera afferma che è pazzo il genero, e che la donna relegata in casa è davvero la figlia, che si finge una seconda moglie per assecondare il marito.

Si crea un’attesa incredibile per sapere qual è la verità. Nell’ultima scena compare la moglie, che si presenta davanti alla folla curiosissima, e dice che lei è “chi volete che io sia”.
Questo è l’emblema della pluralità prospettica.

---

Il teatro di Pirandello non offriva certezze, ma metteva in scena l’assurdità della realtà.