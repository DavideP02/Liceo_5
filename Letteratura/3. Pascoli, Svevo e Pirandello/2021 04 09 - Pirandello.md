# 9 mar 2021 - Pirandello

## Pensiero

La sua idea di fondo resta invariata per tutta la sua vita. Addirittura, nonostante i primi testi siano spesso paragonati a quelli di Verga, gli aspetti legati al pensiero sono molto diversi dal tipo di approccio di Verga, e che quindi anche in questi primi testi, apparentemente legati al verismo, si vede il pensiero di fondo di Pirandello.

Il pensiero di Pirandello si articola intorno ad alcuni punti fondamentali.

Il primo è la **contrapposizione tra vita e forma**: secondo Pirandello anche l'uomo, che fa parte della natura, è inserito in una realtà e in una vita in movimento. Non si può parlare di una realtà oggettiva, fissa e descrivibile (certezze del positivismo). La realtà che vede Pirandello è fluida, dove non vi sono certezze né forme cristallizzate che possono essere descritte. Anche l'uomo ne fa parte.

L'individuo cerca, apparentemente in modo contraddittorio, di darsi una forma. Ci destabilizza vedere che qualcosa dentro di noi non è in linea con la personalità che crediamo di avere, o addirittura con le tante personalità: una per ogni persona che ci vede.
Le personalità non sono solo quella che ci diamo noi, ma sono tante quante sono le persone con cui veniamo in contatto. Dipendono dal contesto.
Il fatto che noi tendenzialmente ci vogliamo dare una forma, e vogliamo corrisponere ad una personalità, e il fatto che la società, l'educazione e le regole ci impongano delle personalità, o delle maschere (la maschera teatrale, come quella del teatro greco, rigida, di terra cotta, è qualcosa di rigido che nasconde i nostri sentimenti) ci fissa in un tipo, e non ci permette di esprimere i nostri sentimenti personali. Ci costringono nella forma.

Questa è una contraddizione, perché l'uomo per natura è pulsione: la vita è flusso, e quindi cambiamento, istinto: necessariamente, quando entra in conflitto con la forma c'è dolore e fissità; non c'è più sentimento, non c'è più vita.

Pirandello è estremamente tragico nella sua visione della vita.

Molto spesso Pirandello ci illustra una società borghese, con le industrie, le macchine, gli impiegati, gli uffici, ed è la realtà che vive: diventa una sorta di paradigma, un microcosmo che è immagine di tutti gli individui.

In termini ordinari non ci sono soluzioni a questo stato di cose. Le soluzioni sono discutibili e temporanee, che sono il tirarsi fuori: l'esperienza personale di Pirandello probabilmente ha giocato un ruolo fondamentale.
Pirandello deve aver vissuto l'esperienza di volersi tirare fuori, e assumere una posizione estraniata.
Questo è possibile o in una situazione come quella di Mattia Pascal, o molto più spesso per mezzo della pazzia.

La **pazzia** è un sistema per vivere al di fuori della maschera e al di fuori della forma. Molti pazzi di Pirandello vivono in una sorta di simbiosi con la natura (come succede in _Uno, nessuno e Centomila_)

Ci sono dei momenti, come ne *Il treno ha fischiato*, di perdita della lucidità, dei momenti di pazzia in cui il protagonista si rifugia per poter tollerare la forma di tutti i giorni.

In questo contesto dove la realtà non è oggettiva, la letteratura non è in grado di descriverla: ecco perché parliamo di **relativismo conoscitivo**, di pliralità prospettica.
Questo è esattamente ciò che fa Pirandello nei suoi primi drammi: le sue prime opere furono un fiasco incredibile: la gente che andava a teatro usciva arrabbiata, perché Pirandello gettava tutti in una confuzione incredibile; non c'era più il cattivo che era stato punti, il bravo che usciva vittorioso, e questo era destabilizzante; questa era l'unica realtà descrivibile, una realtà di caos.

Caos era fra l'altro il nome della borgata in cui è nato Pirandello: è un nome in qualche modo illuminante per quello che poi sarebbe stato il suo pensiero.

## Il fu Mattia Pascal

La società presenta delle trappole: Mattia Pascal ha delle trappole ben definite: oltre alle convenzioni, ha una trappola costituita dal contesto familiare (moglie e suocera): la famiglia, tanto agognata da Pascoli, è vissuta da Pirandello come una trappola, come qualcosa che imprigiona.
Così, insieme alla famiglia, c'è anche il contesto economico di Mattia Pascal (i suoi debiti).

Mattia Pascal ad un certo punto si libera da queste trappole, privato di forma: lui scappa di casa, e va a Montecarlo: qui vive una avventura incredibile: va a giocare al casinò e vince tantissimi soldi, da star bene tutta la vita.
Lui decide di tornare a casa, e mentre torna a casa legge la notizia della sua morte suicida (riconosciuto da Moglie e Suocera).

Lui appena letta la notizia si arrabbia: ad un certo punto è illuminato da una intuizione: lui in quel momento ha solo la vita e non la forma; Mattia Pascal per la legge non esiste più: lui è al di fuori, ha una posizione estraniata rispetto alla sua vecchia vita. Non ritornerà a casa.

Pirandello ci dice che l'uomo ha bisogno della Forma, e quindi questo è proprio quello che succederà a Mattia Pascal.

## T: _Ciàula scopre la luna_
- ==p. 894== - fino a riga 231

Questo testo in qualche modo ha fatto pensare a molti critici che Pirandello stesse ripercorrendo la strada di Verga: in questa novella troviamo un protagonista poveraccio.
La parte iniziale della novella descrive il lavoro nella miniera, e ha subito fatto pensare a Rosso Malpelo.

Il protagonista è un ragazzo di trent'anni che lavora nella miniera. I due personaggi (il protagonista e Rosso Malpelo) un po' si assomigliano: sono dei vinti, dei personaggi maltrattati dalla società, che fanno una vita estremamente grama lavorando giorno e notte.
C'è però una differenza tra Ciaula e Rosso malpelo: Rosso Malpelo ad un certo punto esprime a sua filosofia, egli aveva un suo stile di vita, lucidissimo; Ciaula invece è un ragazzo ritardato, che non si rende conto: anche il narratore ci dice che non si rende conto: in questa sua forma di alienazione, egli riesce a godere di qualche attimo di felicià quando scopre la luna.