# 7 apr 2021 - Luigi Pirandello
- ==p. 868==

Con Pirandello vediamo la fine delle certezze tipiche della realtà disegnata dal pensiero positivista.
Un ulteriore e definitivo passo avanti: la realtà oggettiva non esiste ed è anche impossibile descriverla ed evocarla attraverso la letteratura: non esistono uomini eccezionali, non esiste il superuomo, e non esiste alcun poeta o veggente in grado di cogliere quelle corrispondenze di cui parlano tanti poeti decadenti (e anche Pascoli).

Arte e letteratura saranno molto particolari: troveranno il loro compimento soprattutto con il teatro con Pirandello. Le prime rappresentazioni teatrali finirono con il pubblico che usciva inviperito, con un clamoroso insuccesso.

Non c'è più alcuna realtà oggettiva, né da vivere né da descrivere.

## Biografia

Pirandello nasce nel 1867, in Sicilia come Verga, tanto che alcuni racconti giovanili sono stati paragonati alle novelle di Verga.
Nasce a Girgenti, da un padre proprietario di una miniera di zolfo (condizione piuttosto agiata).

Compie gli studi prima a Palermo, e poi a Roma. Studia lettere.
Per degli screzi finisce il suo percorso di studi a Bon, in Germania, dove si laurea con una tesi in filologia sul dialetto di Girgenti.

Inizia la sua produzione nel 1901: esce il primo romanzo, _L'esclusa_. Era stato messo in quartiere alla fine dell'Ottocento

Pirandello è uno dei pochi che ha toccato tutti i generi letterari, dalla poesia, al romanzo, al dramma, al saggio. Si occupa anche di cinema: quando è morto si stava occupando della realizzazione cinematografica de _Il fu Mattia Pascal_.

Nel 1903 c'è un avvenimento parecchio destabilizzante nella vita di Pirandello: la miniera del padre viene distrutta, e Pirandello subisce il declassamento: conosce la povertà. Nel frattempo si era sposato, e i soldi della dote della moglie erano stati investiti in queste miniere.
La moglie, che aveva una personalità particolare, ebbe un peggioramento incredibile nelle sue crisi nervose.

Nel 1904 esce _Il fu Mattia Pascal_. Pirandello scrive il suo romanzo nel periodo in cui si acutizza la malattia nervosa della moglie: il tema della pazzia acquisisce un ruolo preponderante nella sua narrazione.
Sebbene non abbia approfondito l'opera di Freud, sicuramente aver assistito la moglie ha influito moltissimo sulle tematiche affrontate da Pirandello. Molti suoi personaggi finiscono pazzi e ricoverati in cliniche e ospizi: è quasi il tema base.

Nel 1915 scoppia la guerra, e inizialmente è schierato dalla parte degli interventisti: la guerra porterà solo dolore, perché il figlio maggiore sarà fatto prigioniero dagli austriaci, e questo provoca un peggioramento nelle condizioni della moglie.
La moglie sarà ricoverata dopo questo episodio, e non uscirà mai più dall'ospedale psichiatrico.

Nel 1910 Pirandello si era avvicinato al mondo del teatro.
Qualche anno dopo, nel 1914, dopo il delitto Matteotti, si iscrive al partito fascista.

Pirandello, in nome delle sue posizioni patriottiche, aveva visto con favore l'intervento in guerra, considerandolo come una sorta di fase del processo risorgimentale.

Il rapporto con Mussolini è molto ambiguo. Nel 1915 Pirandello diventa il direttore del teatro d'arte di Roma: lo stato investa 250 mila lire per far partire questo progetto, ma 50 mila lire furono sborsati direttamente da Mussolini; è probabile che l'adesione al fascismo di Pirandello sia molto opportunistica, perché Mussolini finanziava il suo progetto teatrale, a cui teneva molto.

Negli anni in cui inizia ad occuparsi di teatro in modo continuativo conosce Abba Marta, una attrice molto giovane. Fu la sua musa ispiratrice.
La loro relazione fu molto strana, platonica. Abba Marta lo chiamava "Il Maestro".

Pirandello era capo comico, oltre che autore. Le sue didascalie sono molto lunghe e dettagliate, durano anche più di due pagine. egli seguiva da vicino la messa in scena dei suoi testi teatrali.

Nel 1934 Pirandello riceve il premio Nobel, e si può notare che a differenza di tutti coloro che vincono il premio Nobel, egli si rifiutò di fare un discorso.
Un premio ritirato nel '34 avrebbe richiesto un discorso che conteneva un elogio al duce.

Nel 1936 Pirandello muore. L'ultima parte della sua vita fu dedicata alla produzione teatrale, e l'ultima opera, lasciata incompiuta, è il _Gigante della montagna_.

## Psicoanalisi

A differenza di Svevo, che si è interessato subito all'opera di Freud, Pirandello disse di non aver mai letto Freud, anche se conobbe Vinet, un intellettuale interessato alla psicoanalisi, ma che l'ha affrontata differentemente rispetto a Freud: egli ha estrapolato la teoria della **confederazione delle anime**.

Questa teoria affascinava molto Pirandello.

#### Pirandello e la malattia mentale

A differenza di Italo Svevo, che lesse alcune opere di Freud, Pirandello ha sempre dichiarato di non conoscere direttamente le teorie freudiane. Egli ebbe però, ancora più direttamente dello scrittore triestino, un contatto doloroso con il mondo della malattia mentale, a seguito della lunga e penosa vicenda dei disturbi psichici di cui soffrì la mogli. Precoce risulta il suo interesse per questo settore di studi, testimoniato in particolare dalla lettura del saggio *Les altérations de la personnalité* (*Le alterazioni della personalità*, 1892) dello psicologo francese **Alfred Binet**. Pirandello elogia espressamente "quella rassegna di meravigliosi esperimenti psico-fisiologici, dai quali, com'è noto, si argomenta che la presunta **unità del nostro io** non è altro in fondo che un **aggregamento temporaneo scindibile e modificabile di vari strati di coscienza** più o meno chiari" (dal saggio *Arte e scienza*, 1908)

#### L'io come "confederazione di anime"

Ciò che suggestiona e poi inciderà profodnamente sul pensiero pirandelliano è la possibilità di penetrare nei territori bui della coscienza individuale, di svelare la natura dissociata della personalità umana. Quest'ultima viene rappresentata negli studi di Binet come una sorta di "confederazione di anime" dominate da un io egemone, che tiene sotto controllo una vita psichica caotica e brulicante di fantasmi, normalmente celata sotto la soglia della coscienza. Pirandello trova così conferma alle sue intuizioni sullo **sdoppiamento della personalità**, che ricorrono in una lettera del 1884 indirizzata alla futura consorte Antonietta:

> In me son quasi due persone. Tu già ne conosci una; l'altra neppure la conosco bene io stesso. Voglio dire che **consto di un _gran me_ e d'un _piccolo me_**: questi due signori sono sempre **in guerra tra di loro**; l'uno è spesso allaltro sommamente antipatico. Il primo è taciturno e assorto continuamente in pensieri, il secondo parla facilmente, scherza e non è alieno dal ridere e dal far ridere. Quando questi ne dice qualcuna un po' scema, quegli va allo specchio e se lo bacia. Io sono **perpetuamente diviso tra queste due persone**: ora impera l'una, ora l'altra. Io tengo naturalmente molto più alla prima, voglio dire al mio gran me; mi adatto e compatisco la seconda, che è in fondo un essere come tutti gli altri, coi suoi pregi comuni e coi comuni difetti

Si coglie già qui la propensione a temi quali la **scomposizione dell'io**, il **doppio** e la **maschera**, che avranno un ruolo fondamentale nella definizione dei personaggi pirandelliani sia nella narrativa sia nel teatro, e che troveranno nel saggio sull'*Umorismo* del 1908 una loro chiara teorizzazione:

> Ciasuno si racconcia la maschera come può - la maschera esteriore. Perché dentro poi c'è l'altra, che spesso non s'accorda con quella di fuori. E niente è vero! Vero il mare, sì, vera la montagna; vero il sasso; vero un filo d'erba; ma l'uomo? Sempre mascherato, senza volerlo, senza saperlo.

Le anime, come spiritelli, stanno dentro di noi, in quella sfera che è l'inconscio. L'individuo non sa di averle. Prevale un io egemone, e le altre stanno sotto al livello della coscienza, e possono uscire in qualsiasi momento.
