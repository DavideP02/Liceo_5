# 5 mar 2021 - Pascoli

## Biografia

Nasce nel 1855, in Romagna, in una famiglia appartenente ad una borghesia media benestante: molto patriarcale e numerosa. Il padre era fattore della tenuta dei Principi Tolonia.

Egli poteva permettersi il mantenimento più che onorevole di questa numerosa famiglia.
Fin da piccolissimo Pascoli entra a studiare in collegio, come i suoi fratelli.

Nel 1867 muore il padre, avvenuta attraverso omicidio: il 10 agosto del 1867, il padre di Pascoli viene ucciso a fucilate. Fu sconvolgente per la famiglia: omicidio crudele fatto per gelosia; la famiglia conosceva i mandanti.

La giustizia non giunse mai a nessuna conclusione: questo fu molto straziante per il poeta; non era soltanto la perdita del padre, ma anche il senso di profonda ingiustizia che il poeta vive in età molto tenera; questo diventa il tema dominante di quasi tutte le sue poesie, nonché ragione di una crescita psicologia particolare del poeta. La psiche del poeta si è fermata in quell'anno, a 12 anni.
Non a caso Pascoli, parlando della sua poetica, parlerà del **fanciullino**

Il fanciullino è colui che guarda la realtà con gli occhi del bambino, e riesce a cogliere degli elementi che fuggono all'adulto.

Le conseguenze di questo episodio sono vissute anche a livello economico: l'anno successivo alla morte del padre, con una frequenza spaventosa, inizieranno a morire molti altri elementi della famiglia: nei tre anni successivi la madre, la sorella, e altri fratelli, tra cui Luigi e il fratello più grande, che aveva preso le redini finanziarie.
Questo porta ad un altro tema della sua poesia, ovvero le difficoltà economiche: riuscì a studiare solo grazie a borse di studio e alla benevolenza dei suoi professori, che riconoscevano le doti di questo scrittore.

Divenne classicista e grechista, e ottenne la cattedra che era stata di Carducci. Partecipò a molti concorsi di poesia in lingue antiche.

Nella sua vita non capita quasi nulla, se non un episodio in età giovanile, quando studiava all'università a Bologna, nel 1879: Pascoli si avvicina alla vita politica militante: come giovane studente universitario si avvicina al socialismo ed inizia a partecipare ad alcune manifestazioni; ad una di queste viene catturato, e fece alcuni mesi di carcere. Questa fu una esperienza fu per lui traumatica, tanto che abbandonò la politica militante per sempre, ritirandosi in una vita in campagna, lontano dai riflettori.

Egli amava tantissimo la campagna, i fiori, nonché i riti della campagna; si racconta che amava frequentare i contadini, verso sera si ritirava molto spesso con loro a bere, giocando a carte. La sua dimensione ideale era quella della campagna.

## T: _Biglietto per Ida_

Vediamo sotto i nomi dei due fratelli, Giovanni e Mariù, incrociati sul fondo.
Attorno alla scritta ci sono foglie e cuori.
In alto c'è una stella, che è Ida (che si stava sposando).
C'è un nido con due uccellini che piangono, che rappresentano lui e la sorella Maria.

Gli unici fratelli che sono rimasti uniti fra di loro sono Giovanni, Maria e Ida.
È un nucleo famigliare che ha rifiutato la possibilità, dopo la tragedia dell'infanzia, di ricostruire una nuova famiglia, ma anzi ha sempre cercato di ricostruire quel nucleo finito molto tempo addietro.

Quando Ida si sposa, i due fratelli, che hanno un rapporto quasi morboso e inquietante, che ritorna prepotentemente nelle poesie, per gli altri due è come se nuovamente fosse venuto qualcosa a distruggere quel nido famigliare.

Pascoli ha avuto la possibilità di sposare una cugina, ma la reazione di Mariù è così terribile da farlo desistere. I carteggi tra Giovanni e la fidanzata hanno del terribile.

## Temi

Sono tutti comportamenti anomali che ci mostrano lo stato psicologico di questo poeta.

Egli è quasi l'unico poeta che non ha scritto poesie d'amore. La tematica dell'amore, che è la più frequente in poesia, è trattato molto poco, e viene sempre visto come qualcosa di misterioso e torbido.

Questo deve essere una chiave di lettura per la poesia di Pascoli: non troviamo una ideologia politica, ma è **poesia pura**, con un grande uso degli aspetti musicali e fonici.

Con Pascoli abbiamo soluzioni pari a quelle del simbolismo francese, a cui il poeta giunge attraverso soluzioni personali.

Risulta molto difficile, di fronte ad un testo poetico, rispondere alla domanda "di cosa parla?"

Alcuni temi ricorrenti sono il **nido**, che rappresenta la famiglia che è stata distrutta, e che lui cerca di ricostruire in maniera _non naturale_, in quanto cerca di farlo con gli stessi elementi del passato. Le sorelle diventano figure materne, e lui è un fanciullino di 12 anni.

Il tema della **morte** è onnipresente nella poesia di Pascoli. Si presenta con delle suggestioni che il poeta coglie e cerca di trasmetterci

Nella poesia di Pascoli è assente una parte filosofia espressa, come avveniva per Leopardi: è tutto lasciato a suggestioni, immagini e suoni.

## Myricae
- ==p. 553==

Myricae è un termine latino, che significa tamerici (un arbusto).

È una raccolta poetica di Pascoli, iniziata nel 1891. All'inizio ci sono pochissimi testi, ma nelle edizioni successive vengono aggiunti nuovi componimenti: nell'edizione definitiva ci sono più di 100 componimenti.

È forse la raccolta di poesie più famosa di Pascoli.

Il titolo è una citazione di Virgilio, colta dal poeta con il significato contrario rispetto al termine usato da Virgilio.
Virgilio dice che non a tutti piacciono le myricae (ovvero le piante semplici), e che quindi per venire incontro a tutti lui avrebbe innalzato lo stile.
Pascoli ne fa il titolo della sua opera: indica con questo titolo che le sue poesie sono cose semplici (e per questo a lungo Pascoli era stato preso come il poeta delle piccole cose). La forza di queste poesie è però nel loro significato simbolico

### T: _Arano_
- ==p. 553==

Il soggetto del titolo è "i contadini". In Pascoli il titolo diventa un elemento fondamentale per capire la poesia.

Abbiamo un paesaggio di campagna.

Non è un sonetto, è formato da due terzine e una quartina.

Sono molto presenti gli enjambement, che spezza e unisce allo stesso tempo. Si allunga il tempo della lettura: crea una attenzione particolare del lettore rispetto ai termini in questione.
Siccome si tratta di una spezzatura, in Pascoli molto spesso provoca e va a sostenere il senso di solitudine, di essere separato e strappato.
