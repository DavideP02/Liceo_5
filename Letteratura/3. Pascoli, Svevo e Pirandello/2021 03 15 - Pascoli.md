# 15 mar 2021 - Pascoli

## Pascoli e il positivismo

Cronologicamente gli anni in cui Pascoli si forma sono gli anni del positivismo (anni '70), e del resto vediamo la sua mania di usare i termini scientifici per appellarsi ai fiori.

Per certi aspetti quindi Pascoli si colloca ancora in questo clima. Allo stesso tempo fa parte di questo clima decadente che caratterizza la fine del secolo.

## T: *Novembre*
- ==p. 566==

Questa lirica sarà molto apprezzata da Carducci.
Abbiamo una strofa saffica.
Pascoli usa una forma che si lega alla tradizione classica, a cui opera delle distorsioni e delle inarcature che rendono evidenti alcuni temi; sono scelte che stupiscono in questo tipo di struttura.

Solit bozzetto paesaggistico e impressionistico, che è simbolo di qualcosa. Novembre è simbolo di una stagione dell'anima.
In questa poesia abbiamo ben chiaro il sentimento di disillusione.

Novembre è uno dei mesi più bui e tristi: l'inverno sta iniziando ed è ancora molto lungo. Inoltre è la stagione dei morti.

Abbiamo una atmosfera ingannevole, in quanto l'atmosfera è gemmea, e ci sono segnali che ci fanno sembrare sia un giorno di primavera. Siamo disillusi al **verso 5**, con quel _Ma secco_, quando il tema diventa quello dei morti.

@import "Pascoli - Novembre.pdf"

È difficile dire di cosa parli la poesia: parla di sentimenti, sensazioni che durano qualche istante

## T: *Il lampo*
- ==p. 569==

Da una prefazione in edita la terza edizione di *Myricae* apprendiamo che fu concepito come metafora degli ultimi momenti del padre morente: "i pensieri che tu, o padre mio benedetto, facesti in quel momento, in quel batter d'ala - Il momento fu rapido [...] ma i pensieri non furono brevi e pochi. Quale intensità di passione! Come un lampo in una notte buia: dura un attimo e ti rivela tutto un cielo pezzato, lastricato, squarciato, affannato, tragico". A questa tematica si lega l'immagine finale dell'occhio aperto e subito richiuso, che richiama l'ultimo sguardo di un moribondo.

Fa parte della trilogia: _Il temporale_, _Il lampo_ e _Il tuono_

Ci trasmette una sensazione di paura, e nello spavento generale una visione: il lampo per un istante illumina a giorno la scena; la luce anziché confortare crea uno sgomento ancora maggiore, ed è lo stesso sgomento che avrebbe provato il padre sbarrando gli occhi prima di morire.

@import "Pascoli - Il lampo.pdf"

In questa poesia non si può più parlare di impressionismo di Pascoli, ma quasi di espressivismo: il poeta vuole esasperare determinati aspetti.

A differenza di altri componimenti di *Myricae*, qui le impressioni visive non hanno neppure l'apparenza di oggettività impressionistica, sono immediatamente connotate da un valore simbolico e dotate di una forte carica espressionistica, portate ad un estremo di tensione deformante: si noti la terra che all'improvviso chiarore del lampo appare "ansante, livida, in sussulto" (**v. 2**), il cielo "ingombro, tragico, disfatto" (**v. 3**), la bianca casa paragonata all'occhio che si apre "largo, esterrefatto" per chiudersi subito dopo.