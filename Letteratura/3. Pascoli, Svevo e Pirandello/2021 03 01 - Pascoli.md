# 1 mar 2021 - Pascoli
- ==p. 526==

Pascoli è passato alla storia come il poeta delle piccole cose: in Pascoli abbiamo molte poesie, brevi, graziose, sembrano dei bozzettini impressionistici con immagini di campagnia, e quindi talvolta i termini possono apparire semplici.
Aveva una vera e propria passione per la botanica: abbiamo una serie di immagini e nomi di fiori, scene di campagna e della natura.

L'immagine di Pascoli come poeta delle piccole cose è piuttosto vecchia, e in tempi recenti è stata parecchio modificata, riconsegnandoi un Pascoli decisamente più interessante: le piccole cose che molto spesso troviamo nelle sue poesie sono **simboli**; Pascoli sembra essere giunto in modo autonomo a quelle soluzioni tipiche della poesia simbolista che si stavano sviluppando in Europa, soprattutto nella letteratura francese.

Tutte le scelte foniche, linguistiche, sintattiche e lessicali di Pascoli rimandano a qualcosa **d'altro**: conoscendo la personalità di Pascoli, la sua sintassi frantumata, i suoi suoni onomatopeici (figure retoriche apparentemente comunissime), spesso rimandano a qualcos'altro di molto più profondo:
- la **sintassi frantumata** rimanda ad un mondo che non trova più un ordine: i poeti non si ritrovano più, non si riconoscono più nella realtà che li circonda, e a tutto questo si aggiunge il vissuto personale di Pascoli, che specie nell'ultima parte della sua vita è afflitto da timori

Pascoli quindi non è più visto come il poeta delle piccole cose: indubbiamente sono quelli gli strumenti che egli utilizza, ma al giorno d'oggi egli è visto come un poeta dalla psicologia non disturbata, ma sicuramente particolare: queste situazioni estreme consentono di avere una sensibilità tale da cogliere i segnali dal mondo.

In Pascoli, il poeta si identifica con il **fanciullino**, il poeta è colui che ha mantenuto quel tipo di atteggiamento un po' ingenuo nei confronti della realtà, con quella sensibilità distintiva tipica del bambino, che è in grado di cogliere quei segni della natura, quei segni sotterranei nascosti: attraverso la poesia Pascoli li restituisce al lettore.

La figura retorica dell'**analogia** diventa dominante: l'analogia funziona come accostamento tra due elementi, ma è un accostamento che non si basa più su nulla di esplicito: vengono accostati elementi distantissimi tra di loro, e questo accostamento inaspettato inusuale colpisce più profondamente.
L'analogia diventa una figura dominante, così come avviene in generale nella poesia simbolista

## T: *Temporale*
- ==p. 564==

Il termine **impressionismo** viene utilizzato molto spesso nell'analizzare la poesia di Pascoli.

La poesia all'apparenza potrebbe sembrare un bozzetto impressionistico, con note di colore qua e là, ma in realtà non è così.
In letteratura l'esperienza del temporale ha sembra avuto valenza simbolica: da Boccaccio, per cui rappresenta un'insidia per la vita dell'uomo.
In Pascoli la tempesta ha un significato ancora più profondo: c'è un aspetto della sua biografica che è una sorta di punto fermo nella sua vita, un grande dolore che Pascoli ha vissuto da bambino: il temporale suscita paura.
Quello che ci vuole esprimere Pascoli non è tanto la funzione simbolica, lui ci vuole proprio far sentire la paura che si vive durante il temporale.

Si può notare la sintassi frantumata, sono tutti accostamenti, è difficile fare l'analisi del periodo: non c'è una sintassi compiuta. La sintassi frantumata allude a quella realtà che non ha più un ordine, che è frantumata per il soggetto, ma non solo: le esperienze personali del poeta diventano esperienze dell'umanità.

Guardando la poesia senza titolo potremmo anche non sapere quale sia il soggetto della poesia: questo aspetto sarà poi tipico della poesia ermetica, in cui il titolo diventa parte integrante del testo stesso, perché molto spesso noi non sapremmo neanche di cosa si stia parlando senza il titolo.

- *bubbolio* è una onomatomea: è spesso usata in Pascoli; è una figura retorica che o riproduce il suono di qualcosa, oppure è un termine che riproduce nell'accostamento dei suoni il suono della cosa a cui si allude; *bubbolio lontano* fa riferimento al rumore rombante di quando si avvicina il temporale
- *rosseggia l'orizzonte*: note di colore; colori e suoni sono sempre molto presenti nelle poesie di Pascoli, perché sono queli elementi che trasmettono sensazioni: queste note di colore sono quelle che lo fanno definire "impressionista"
- *nero di pece a monte*: molto spesso Pascoli utilizza queste espressioni: con questa scelta sembra di toccare più concretamente questo concetto: abbiamo spesso questo meccanismo: un sostantivo, il "di", e poi una cosa materiale
- *stracci di nubi chiare*: ecco un esempio di analogia; stracci fa allusione a qualcosa di stracciato, spezzato; stesso meccanismo di prima.