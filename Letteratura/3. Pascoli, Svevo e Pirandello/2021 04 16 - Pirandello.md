# 16 apr 2021 - Pirandello

## L'esclusa
- ==p. 908==

È il primo romanzo scritto da Pirandello, pubblicato nel 1901, già stato scritto parecchi anni prima.

Questo romanzo, per ambientazione, personaggi e alcune tematiche fa pensare alle ambientazioni veriste: ci troviamo in Sicilia, in un contesto modesto; di fatto la vicenda va in tutt'altra direzione: non abbiamo l'esigenza dell'autore di mostrarci una realtà in cui i deboli vengono sopraffatti, ma all'autore interessa l'**assurdità della vita**

La vicenda è paradossale: Marta è una giovane donna, sposata, maestra: viene accusata di adulterio dal marito, adulterio che lei non ha commesso. Nel momento in cui il marito l'accusa di adulterio, per tutti è adulterio, anche per i familiari (tranne la madre e la sorella).

L'==ambientazione== ha una sua importanza, ma non è questo che interessa a Pirandello: è molto più importante **ciò che appare** rispetto a ciò che è

Ci sono diverse peripezie: perde il figlio che aveva in grembo, è costretta a cambiare città, e riesce a rifarsi una vita.
Incontra l'uomo che si pensava fosse il suo amante, e lo diventa veramente.
Ad un certo punto la suocera è in fin di vita, e lei corre al suo capezzale. La suocera è emblematica, perché anche lei era stata accusata di adulterio.
Al capezzale della suocera, il marito di Marta le chiede di tornare insieme, proprio quando lei è veramente colpevole.

Quando era innocente per la società era colpevole, mentre quando è davvero colpevole viene perdonata.

## Il turno
- ==p. 909==

<p style="page-break-after: always;">&nbsp;</p>

## I vecchi e i giovani
- ==p. 910==

È un romanzo sociale di ambientazione siciliana. È la Sicilia dei sanguinosi moti dei Fasci siciliani del 1893, sconvolta dalle lotte di classe, con i clericali da un lato, tesi ad impedire il consolidamento del nuovo regime liberale, e la classe dirigente dall'altro, che disperde nel disordine morale i sacrifici e i meriti acquisiti.

Più che casi individuali, i personaggi del romanzo interpretano i diversi aspetti della complessa situazione storica che stanno vivendo.

Così il principe don Ippolito di Colimbetra, fedele suddito borbonico; don Flaminio Salvo, esponente della nuova borghesia capitalista; Roberto Auriti, glorioso garibaldino che si spegne in un'esistenza amorfa; il giovane principe Gerlando di Colimbetra, sostenitore delle nuove idee e per questo costretto all'esilio.

I personaggi rappresentano un contrasto di concezioni e di ideali che si risolve nel contrasto tra due generazioni: quella che ha fatto l'Unità e che vede perduta l'eredità del Risorgimento, e quella più giovane, che nel gretto conservatorismo dei padri scorge solo la difesa di interessi reazionari.

Ne I vecchi e i giovani l'autore esprime un giudizio storico molto severo sul processo di riunificazione dell'Italia e dello stato nato da essa. Non a caso Carlo Salinari, analizzando questo romanzo, parla di tre “fallimenti collettivi” riferendosi al Risorgimento, come mancato moto generale di rinnovamento dell'Italia; all'unità, come fallito strumento di liberazione e di sviluppo delle zone più arretrate e in particolare della Sicilia e dell'Italia meridionale; e al socialismo, che avrebbe potuto essere la ripresa del movimento risorgimentale. Questi fallimenti si sovrappongono poi a quelli “individuali” «dei vecchi che non hanno saputo passare dagli ideali alla realtà e si trovano a essere responsabili degli scandali, della corruzione e del malgoverno dei giovani».

Nell'ultimo capitolo della seconda parte del romanzo, don Cosmo, il fratello intellettuale di Ippolito, fornisce la chiave di lettura degli avvenimenti e il punto di vista di Pirandello, nel corso della conversazione con Gerlando:

> «Una cosa è triste, cari miei: aver capito il gioco! Dico il gioco di questo demoniaccio beffardo che ciascuno di noi ha dentro e che si spassa a rappresentarci di fuori, come realtà, ciò che poco dopo egli stesso ci scopre come una nostra illusione, deridendoci degli affanni che per essa ci siamo dati, e deridendoci anche, come avviene a me, del non averci saputo illudere, poiché fuori di queste illusioni non c'è più altra realtà...»

Questo romanzo riprende i temi giovanili, ed è un romanzo storico.

Mostra due generazioni a confronto, e riprende le idee del periodo giovanile di Pirandello, con forti ideali patriottici.

In questo romanzo mette a confronto due generazioni: i vecchi sono quelli che hanno fatto il risorgimento italiano, e i giovani sono quelli che vanno a deludere le aspettative del risorgimento; rappresentano la disillusione che segue a questo processo di unità

## Il fu Mattia Pascal
- ==p. 909-910==
- ==p. 914-917==

Il romanzo è pubblicato nel 1904: questo è un periodo molto particolare, che segue il disastro economico che si cala sulla famiglia, e che fa peggiorare la situazione mentale della moglie.
Il libro è scritto proprio mentre Pirandello è al capezzale della moglie.

L'opera risente moltissimo di questo contesto, e tutta l'opera di Pirandello è influenzata dalla tematica della **pazzia** (Vedasi _Il treno ha fischiato_)

Il tema della pazzia in questo romanzo non è rappresentato direttamente, ma è rappresentata come qualcosa che aliena e che estranea, e che forse anche preserva.
Mattia Pascal è un ==forestiere della vita==

È la storia paradossale di un piccolo borghese, imprigionato come sempre nella trappola di una famiglia insopportabile e di una misera condizione sociale, che, per un caso fortuito, si trova improvvisamente libero e padrone di sé: diviene economicamente autosufficiente grazie ad una cospicua vincita al casino di Montecarlo e apprende di essere ufficialmente morto, in quanto la moglie e la suocera lo hanno riconosciuto nel cadavere di un annegato. Però, invece di approfittare della liberazione dalla forma sociale per vivere immerso nel fluire della vita, senza più assumere maschere, Mattia Pascal si sforza di costruirsi un'identità nuova. In lui resta insuperabile l'attaccamento alla vita sociale, alla trappola, quindi egli soffre perché la sua identita falsa lo costringe all'esclusione dalla vita degli altri. Decide pertanto di rientrare nella sua vecchia identità, tornando in famiglia, ma scopre che la moglie si è risposata ed ha avuto una figlia da un altro. Non gli resta dunque che adattarsi alla sua condizione sospesa di "forestiere della vita", che contempla gli altri dall'esterno, consapevole di non essere più "nessuno".

Quando la forma si rompe, ne sgorga la vita. Mattia Pascal decide di godersi la vita: inizia a viaggiare.
Mattia Pascal incorre in un errore: non è ancora filosofo, come il protagonista di _Uno, Nessuno e Centomila_; liberatosi della forma, ad un certo punto ne sente la necessità. Si crea una **forma fittizia**.
Inizia con una serie di modifiche che partono dall'aspetto esteriore: si taglia la barba, etc etc.
Poi si costruisce una nuova identità: si chiamerà Adriano Meis e si costruisce un passato fittizio.

Inizia una nuova vita, e vuole una casa: non vuole più stare in una camera d'albergo, senza oggetti suoi.

Si rende conto che anche la vita senza una forma non può essere vita vera. Sente quindi la **necessità di questa forma**.
Si reca a Roma, va da un affittacamere, che è un po' un filosofo, ed è fissato dalle sedute spiritiche.
C'è la figlia dell'affittacamere, l'ombra della sorella di lei, e il marito vedovo di quest'ultima.

Lui si innamora della figlia, ==Adriana==, ma col passare del tempo si rende conto che non può vivere senza la forma. Un passaggio significativo è il seguente: è per strada, vede la sua ombra, e tutti possono calpestare la sua **ombra**: si rende conto che lui è un'ombra, e tutti lo possono calpestare.

Inscena quindi un ==suicidio== e decide di ritornare alla sua vecchia vita. Pensa di poter ritornare nella sua vecchia forma.

Anche quella che era considerata una trappola non c'è più: la moglie si è risposata, ha avuto altri figli, e gli è solo consentito di ritornare nella dimensione del lavoro.


Il finale di questo testo ci mostra quello che il personaggio definisce il **forestiere della vita**: Mattia Pascal è in una posizione straniata, vede la vita dal di fuori. È lo stesso tipo di straniamento di Belluca, ma è forzato.
Lui ha fatto l'errore di voler tornare nella forma, e viene soffocato prima dalla forma fittizia e poi dall'impossibilità di tornare nella forma originale.

### T: La costruzione della nuova identità e la sua crisi
- ==p. 917==

#### Righe 10-62

Siamo all'inizio del romanzo, quando Mattia Pascal si trova pieno di soldi e morto per lo stato.

Egli cade subito nell'errore di volersi ricostruire una nuova forma: dapprima riguarda l'aspetto fisico, ma poi riguarda il nome e l'identità.

#### Righe 71-74

#### Righe 75-99

#### Righe 136-144

#### Righe 202-215
