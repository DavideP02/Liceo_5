# 22 mar 2021 - Svevo

## Biografia

La biografia dell'autore è molto importante: non succedono cose straordinarie, ma sono importanti perché ci permettono di capire il suo rapporto con la letteratura.

Abbiamo visto molti intellettuali che vivono un disagio perché non si riconoscono nei valori della società borghese. Qui l'autore, ad un certo punto della sua vita, incarna proprio la figura sociale del borghese arrivato economicamente; è come guardarsi dal di fuori, in quanto anche Svevo stesso vive il disagio dell'intellettuale.
Ad un certo punto Svevo dirà addio alla letteratura, per "risolvere il conflitto".

Svevo nasce nel 1861, da genitori ebrei, e appartiene ad una famiglia borghese. Il padre lo avvia agli studi tecnici, che gli permettano di entrare subito nel mondo del lavoro.
Nel giovane Svevo nasce subito una passione per la letteratura: per quanto non abbia fondato la sua formazione culturale sui classici, e attraverso studi canonici, egli si avvicinò autonomamente, soprattutto a scrittori tedeschi, iniziando a scrivere qualcosa.

Negli anni '80, quando Svevo aveva 18 anni, c'è il **fallimento del padre**: implica una serie di scelte, come quella di andare a lavorare in una banca, e soprattutto il _declassamento sociale_, e di conseguenza economico; questo è un elemento fondamentale, che avrà delle conseguenze estremamente gravi.

Dopodiché, nel '92 Svevo scrive il suo primo romanzo: _Una vita_.
Ci sono delle figure significative, in quanto il protagonista è un inetto.
Il romanzo non ha successo, e a posteriori possiamo dire che l'idea di Svevo di abbandonare la letteratura, nel 1902, sia data dal fallimento di tutte le sue opere.

Inizialmente l'attività in banca lo distoglie dagli interessi letterari: ci lavora circa 20 anni, di un lavoro arido, che egli vive con una certa indifferenza.
Nel '96 avviene il matrimonio con una lontana parente (si conoscono ad un funerale), che appartiene ad una famiglia estremamente facoltosa.
Il matrimonio è il momento della pienezza nella cultura borghese, oltrepiù significò anche poter riacquistare nella società un peso economico importante.

Grazie alla ditta dei suoceri, egli dovette viaggiare molto, e imparare l'inglese. Il suo maestro sarà proprio **James Joyce**, che diventerà suo amico e che farà conoscere il suo romanzo _La coscienza di Zeno_.

Egli abbandonerà la scrittura nel 1902:
> Io, a quest'ora e definitivamente, ho eliminato dalla mia vita quella ridicola e dannosa cosa che si chiama letteratura

Sicuramente l'insuccesso delle sue opere lo porterà lontano dalla letteratura per parecchio tempo.

Insieme alla conoscenza di Joyce, Svevo fece anche un'altra conoscenza, ovvero quella delle idee di Freud e delle sue opere.
In molti incontri in cui Svevo prese la parola, egli si espresse proprio nei confronti della psicoanalisi, che probabilmente conosceva bene.

In termini medici Svevo non era convinto dalla psicoanalisi, ma quello che Freud aveva offerto agli scrittori era ineguagliabile: la psicoanalisi per lui fu utilissima agli scrittori, perché forniva una serie di strumenti di indagine preziosissimi per scrivere romanzi psicologici.

Lo stesso Pirandello dice di non conoscere Freud, ma chiaramente le sue idee ebbero influenza su di lui.

Svevo sarà molto influenzato da alcuni pensatori, come Darwin, Nieztche, Schopenauer, Marx, spesso in antitesi tra di loro, ma prendendo da ciascuno di essi dei determinati aspetti utili alla sua letteratura.

Nel 1923 egli pubblicherà _La Coscienza di Zeno_. Soprattutto in Italia ci fu una certa diffidenza nei confronti di Svevo. Fu poi Montale che scrisse una presentazione gratificante, nella rivista che dirigeva, che permise la conoscenza e l'apprezzamento di Svevo in Italia.

All'estero ebbe un grandissimo successo, soprattutto in Francia, dove l'opera fu presentata da Joyce.

Egli muore nel 1928: egli stava ritornando da una vacanza, ed ebbero un incidente di scarsa identità. Lui si ruppe in femore, e il giorno dopo morì per un enfisema polmonare, dovuto soprattutto alle sue 60 sigarette al giorno.

Egli in una nota definisce la sua vita come "non bella". Questo significa che Svevo biograficamente prende le distanze da quelli che sono stati gli interessi principali di D'Annunzio.
Egli non avrà alcun affanno nel costruire una immagine di sé, sarà distantissimo dal superuomo e dall'esteta, distantissimo da qualsiasi altro tipo di intellettuale precedenti, come la _Bohemiene_. Questo si riflette sui personaggi, che sono individui assolutamente normali, alle prese con vicende normali.

Svevo era nato a **Trieste**: le sue posizioni in relazione alla posizione di Trieste furono quelle di irredentismo: all'epoca in cui Svevo visse a Trieste, questa era una città molto particolare: era multietnica, sotto il dominio austriaco, e vi era la presenza slava e italiana. Lo stesso "Italo Svevo" era uno pseudonimo per **Aron Hector Schmitz**, e ciò ci mostra la sua volontà di giungere ad una unione tra le sue due appartenenze italiana e tedesca

Si parla di cultura mittleeuropea, in quanto Trieste era di cultura molto aperta. Era stato inaugurato un porto che rappresentava per gli austriaci l'unico sbocco sul mare.

## _Una vita_
- ==p. 770-773==

È la storia di un giovane, Alfonso Nitti, che abbandona il paese e la madre per venire a lavorare a Trieste, dopo che la morte del padre, medico condotto, ha lasciato la famiglia in ristrettezze. Si impiega presso la banca Maller, ma il lavoro gli appare arido e mortificante. Il giovane, imbevuto di letteratura, orgoglioso della sua cultura umanistica, evade costruendosi «sogni da megalomane» e vagheggiando la gloria letteraria.
L'occasione per un riscatto dalla sua vita vuota e solitaria, riempita solo dalle avide letture presso la biblioteca comunale, gli è offerta da un invito a casa del padrone della banca, Maller. Alfonso conosce così Macario, un giovane brillante e sicuro di sé, e stringe con lui una forma di amicizia. In Macario l'eroe, nella sua provinciale goffaggine e timidezza, trova una sorta di appoggio e di modello. La figlia di Maller, Annetta, ha anch'essa ambizioni letterarie e sceglie Alfonso come collaboratore nella stesura di un romanzo. Alfonso, pur senza amare Annetta, la seduce e la possiede. A questo punto l'eroe avrebbe la possibilità di trasformare radicalmente la propria vita, sposando la ricca ereditiera. A tale soluzione è spinto insistentemente dalla signorina Francesca, istitutrice in casa di Maller e sua amante, che aspira anch'essa al salto di classe attraverso il matrimonio con il padrone. Alfonso invece, preso da un'inspiegabile paura, fugge da Annetta e da Trieste, adducendo come pretesto una malattia della madre.

Tornato al paese, trova effettivamente la madre gravemente ammalata. Dopo la sua morte ritorna di nuovo a Trieste, deciso a rinunciare alla crudele «lotta per la vita che domina nell'ambiente in cui vive, credendo di aver scoperto nella rinuncia e nella contemplazione la sua vera natura (si rivela in questo l'influenza di Schopenhauer, il filosofo amato da Svevo, *I maestri di pensiero: Schopenhauer, Nietzsche, Darwin*, ==p. 766==). Ma la realtà smentisce le belle teorie e i nobili programmi. Alfonso credeva di aver interamente superato le passioni, invece, all'apprendere che Annetta, sdegnata con lui, si è fidanzata con Macario, è invaso da una dolorosa gelosia; riteneva di non curarsi più del giudizio degli altri, ed invece si sente ferito dal disprezzo e dall'odio che lo circonda nella banca.

Trasferito ad un compito di minore importanza, affronta indignato il signor Maller, ma nell'emozione si lascia sfuggire frasi che vengono interpretate come ricatti. Da questo momento commette errori irreparabili: scrive ad Annetta per chiederle che cessing le persecuzioni nei suoi confronti, ma di nuovo il suo gesto è avvertito dai Maller come ricattatorio. All'appuntamento che egli ha chiesto alla ragazza, per una definitiva spie gazione, si presenta il fratello, che lo sfida a duello, Alfonso, sentendosi «incapace alla vita», decide di cercare nella morte una via di scampo, il mezzo per divenire «superiore ai sospetti e agli odi», distruggendo la fonte della sua infelicità, il suo organismo «che non conosceva la pace».

### T: *Le ali del gabbiano*
- ==p. 773==

[righe 1-23]
