# 25 gen 2021 - Verga

## T11: La Roba
* ==p. 264==

In questo testo Verga abbandona il mito di una società bassa e positiva: anche in questa classe sociale così bassa, tutto è mosso da _la roba_.

## Mastro Don Gesualdo
* ==p. 280-282==

Questo testo esce nell'89, lo stesso anno in cui esce il _Piacere_ di D'Annunzio: D'Annunzio avrà tantissimo successo, mentre questo no.

Se nei _Malavoglia_ l'ambientazione era immediatamente successiva all'unificazione italiana, il _Mastro Don Gesualdo_ è ambientato attorno al '48

### Trama

Mastro Don Gesualdo nasce povero, poi, grazie alla sua intelligenza e alla sua spregiudicatezza, riuscirà ad arricchirsi. Nasce come un muratore, e tenta la scalata sociale, esattamente come i Malavoglia.

Questo non rende Verga più ottimista, in quanto Mastro Don Gesualdo è l'esempio di pessimismo più assoluto.

Egli è un personaggio né positivo né negativo: è generoso, ma è quasi schiavista nei confronti dei suoi lavoranti, in quanto lui ha sempre lavorato come un pazzo.
Nel suo nome vi è un ossimoro: questo contrasto sarà espresso nella sua figura stessa

Ha una serva (che è anche una concubina), ma non appena si presenta l'occasione per fare il salto di società non si fa problemi ad abbandonare la madre dei suoi figli, per sposare Bianca Trau, nobile. Ci sarà una figlia, che però non sarà figlia di Mastro Don Gesualdo, in quanto quel matrimonio era un matrimonio riparatore.

Non appena avviene questo salto di società, Verga è spietato nel mostrare i lati negativi: la moglie lo disprezza, i familiari lo odiano, la figlia si vergogna di lui.

La figlia si innamora di un cugino che la mette incinta: il padre la costringerà a sposare un nobile; la figlia lo odia per questo.
Il terzo romanzo del ciclo dei vinti (_La Duchessa di Leyra_) sarebbe dovuto essere basato su questa coppia.

Finirà i suoi giorni vedendo sua figlia sperperare tutto il suo patrimonio.

Egli morirà di cancro allo stomaco: è molto emblematico di qualcosa che lo consuma da dentro, ovvero il suo dissidio.

### Il protagonista

Mentre Mazzarò (de _La Roba_) è completamente alienato dal mondo reale, e prima di morire sta bene, Gesualdo è un personaggio consapevole, e che vive questo dissidio interiore tra gli affetti e l'interesse, nonostante prevalga l'interesse.

Il contrasto che nei Malavoglia era tra la società e Padron 'Ntoni, qui è presente nello stesso personaggio, che è estremamente complesso. Alcuni critici affermano che Verga si identifichi in questo personaggio, ma dal momento che egli mostra la sua sconfitta, non è pensabile che Verga si identifichi in lui.

### Narratore

Il narratore è sullo stesso piano dei personaggi che appaiono in questo testo: sono borghesi. Dal punto di vista linguistico, può sembrare che lo scarto dalla cultura del narratore sia minimo, in quanto Verga appartiene proprio alla borghesia. Il narratore è impersonale, in terza persona, ma la focalizzazione è quasi esclusivamente di Mastro Don Gesualdo.

Il narratore non racconta i fatti, ma ci pone le descrizioni come pensieri del personaggio.
Verga in quest'opera usa il discorso indiretto libero, ovvero tramite l'eliminazione dei verbi dichiarativi e delle proposizioni oggettive (**Microsaggio: il discorso indiretto libero** ==p. 106==). Questa tecnica è usata proprio per il personaggio di Mastro Don Gesualdo.

Lo straniamento prima era provocato dal fatto che molto spesso il narratore, identificandosi con la società ma non condividendone gli ideali, giudicava il protagonista in un determinato modo come in Rosso Malpelo. Le persone che lavorano con Rosso Malpelo non condividono i suoi ideali e di conseguenza il narratore diventa inattendibile, facendoci sembrare strane cose normali e viceversa.

### T15: La morte di mastro-don Gesualdo
* ==p. 294==

Masto Don Gesualdo osserva quindi questo grande sperpero di denaro, vedendo i servi che non si potrebbero permettere.

* _riga 69_
* _riga 107_
* _riga 134_

Verga comunica anche attraverso le scelte formali. La focalizzazione è diventata quella del servo, emblema del fallimento più totale; negli ultimi giorni Mastro Don Gesualdo ha sofferto a vedere i suoi soldi sperperati, e nella morte viene addirittura ridicolizzato, in quanto i servi non hanno alcun riguardo, disprezzandolo apertamente.
