# 3 feb 2021- D’Annunzio
## Opere

* ==p. 427-430 - L'estetismo e la sua crisi==

Sono tantissime, egli scrisse moltissimo, affrontando moltissimi generi: dalla tragedia, alla poesia, alla scrittura autobiografica; anche perché aveva proprio la curiosità di sperimentare il nuovo.

Le ==opere della giovinezza== guardano soprattutto a Verga verista; ciò capita perché egli nasce a Pescara, un ambiente regionale, povero, contadino, e quindi ci sono molti elementi che in qualche modo permettono a D’Annunzio di riproporre le stesse ambientazioni delle novelle e romanzi di Verga.
Ci sono due opere dell’82, che si corrispondono per le ambientazioni: *Terra Vergine* e *Canto Novo*: la prima è una raccolta di racconti, un testo in prosa simile alle raccolte di racconti di Verga; *Canto Novo* è una raccolta di Poesie.

Il modo di riproporre queste ==ambientazioni== è totalmente diverso da quello di Verga: quest’ultimo aveva una visione pessimista, atta a denunciare la situazione. Lo sguardo di D’Annunzio, invece, è profondamente diverso; queste ambientazioni rappresentano per lui un grande stimolo e una grande attrattiva, in quanto li vede come ambienti primordiali, dalle forti passioni, con personaggi sensuali e che vivono sentimenti estremi. Non vi è alcun altro interesse. La tragedia *La figlia di Iorio* è estremamente significativa; ne *I pastori* vi è un ambiente pastorale, in cui emergono, attraverso oggetti simbolici, questi elementi di nostalgia per questo mondo primitivo che esercita il suo fascino su D’Annunzio.

Durante la fase dell’==Estetismo==, D’Annunzio scrive *Il piacere*. Il protagonista è l’emblema dell’esteta, ovvero colui che immagina di concepire e di forgiare la propria vita come un’opera d’arte, per cui l’unico valore in cui crede e che guida le sue azioni è la bellezza. È un personaggio che prova disprezzo per la società borghese capitalistica in cui vive, in quanto mette l’interesse al primo posto. L’esteta sdegnosamente si separa da questa società. D’innanzi a queste costruzioni, D’Annunzio decide che deve incarnare il modello e il ruolo dell’esteta; di fatto però c’è sempre un sottofondo di qualcosa che contrasta, dalla malattia alla donna che pone ostacoli; la figura della donna è sempre molto importante, e addirittura nel *Piacere* ce ne sono due; sarà l’amore nei confronti di uno delle due che non consentirà al protagonista di raggiungere i suoi grandi obiettivi. I personaggi vengono sempre a scontrarsi con un qualche tipo di realtà o di sentimento che si erano proposti come obiettivi.

### T1: Un ritratto allo specchio
* ==p. 431==

È molto interessante il punto di vista del ==**narratore**==, che ci permette di capire come sia problematica la realizzazione di questo personaggio: l’autore ha costruito un personaggio come lo voleva concepire, ma è molto critico sia nei suoi confronti che in quelli di Elena (la Femme Fatale).

La connotazione di molti dei termini utilizzati per ==descrivere Elena== è negativa; l’aspetto dominante negativo è quello della falsità e della doppiezza. Tutto ciò è strettamente legato all’esigenza di incarnare il simbolo dell’esteta.

Nei programmi il personaggio vuole crearsi una identità di un certo tipo, che nell’intenzione dovrebbe essere positiva, ma in realtà non è così: assomiglia quasi all’inetto, vista l’incapacità di agire.

Elena è un doppio di Andrea Sperelli, e Andrea Sperelli è un doppio di D’Annunzio. La focalizzazione è quella del protagonista, che si identifica con l’autore.

Nel momento in cui l’esteta raggiunge il suo massimo livello espressivo è già accompagnato da segni di decadenza.
