# 18 dic 2020 - Verga

## T5: Rosso Malpelo
* ==p. 211==

Scritta alla fine degli anni '70, quando il dibattito sulla condizione della Sicilia è piuttosto acceso; cominciano ad uscire i primi testi che denunciano la situazione: questi testi Verga li conosceva molto bene.

Il **narratore inattendibile** è presente in questa novella. Il narratore fa parte, dal punto di vista degli ideali, della morale e del linguaggio, dello stesso ambiente dei personaggi che compaiono nella novella o nel romanzo.
Il narratore si trova allo stesso livello dei personaggi raccontati, ma può non condividere determinate idee e determinati stili di vita.

Verga non ha la speranza che da qualche parte ci siano sentimenti migliori rispetto che da qualche altra parte; l'umiltà non è un pregio, e Verga ritiene che la lotta per la vita, con tutte le dinamiche collegate ad essa, si possa verificare e si possa constatare in qualsiasi classe sociale e in qualsiasi ambiente.
Ciò non toglie che nei vari ambienti vi siano alcuni personaggi che rispecchiano dei valori positivi; generalmente questi personaggi non sono compresi, soprattutto dal **narratore**, che quindi diventa inattendibile.

L'autore non giudica Rosso Malpelo, ma certamente ci da gli strumenti per capire le dinamiche del suo comportamento e della sua psicologia, e in qualche modo ci fa capire che il narratore ci dice delle cose scorrette: non capisce, per la sua grettezza, la psicologia di Rosso Malpelo, così come non lo capiscono i compaesani e la sua stessa famiglia.

Rosso Malpelo è un soprannome: il vero nome del bambino non viene fatto per tutta la novella. Il narratore ci dice che nemmeno la madre si ricordava come si chiamasse il figlio. Questo è molto significativo: il nome di un individuo è ciò che determina la sua identità. Il fatto che questo fanciullo non abbia un nome, significa che per la società non è niente e nessuno.

@import "Verga - Rosso Malpelo.pdf"
