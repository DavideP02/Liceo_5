# 5 feb 2021 - D’Annunzio
## Fase del superuomo
* ==p. 443-448==: I romanzi del superuomo
	* Non è necessario sapere il riassunto dei romanzi di questo periodo, ma le trame sono da leggere per capire come D’Annunzio stia costruendo questa immagine.
  * NO “Le nuove forme narrative”

Intorno agli anni novanta; si tratta di una costruzione teorica costruita quasi a tavolino, che D’Annunzio cerca di applicare sia ai suoi personaggi che a se stesso.

I tempi (colonialismo, imperialismo, violenza politica) erano il contesto ideale per concepire la figura del **superuomo**: un individuo eccezionale, che rappresenta un elite, che si identifica con l’intellettuale, l’esteta, una nobiltà eletta, un capo politico; il contesto politico dava sostegno a questa immagine: sono gli anni in cui D’Annunzio inizia la sua attività politica, con disegni molto sconclusionati.

Egli costruisce dapprima un personaggio letterario: le trame dei romanzi dimostrano che D’Annunzio abbia dato vita a quel superuomo che crede di appartenere ad una stirpe eletta, che deve guidare le masse, che deve imporre la propria visione; sono tutti personaggi che, dal primo all’ultimo, sono destinati al fallimento. C’è sempre qualcosa che poi spinge il personaggio al fallimento.

Allo scoppio della Prima Guerra Mondiale, egli vedrà la possibilità di dare vita nella sua persona alla figura del superuomo, con questo vitalismo e questa violenza che gli è propria. Sono gli anni del futurismo, e da qui si spiega la passione per la velocità, per il volo, l’esaltazione del pericolo.

Sul piano letterario dobbiamo prendere atto di una sconfitta a cui di fatto il superuomo va incontro.

Per esempio, ne *Le vergini delle roccie*, il protagonista, che si sente un superuomo, va in cerca di una sposa ideale per poter dare seguito a questa stirpe preziosa e generare quindi il figlio perfetto; egli troverà solo un ambiente decadente, in disfacimento, con tre sorelle che vivono come separate dal mondo, una delle quali è malata.
Abbiamo sempre questo substrato negativo, che è proprio l’emblema del periodo e del contesto culturale in cui si muove D’Annunzio stesso, il **decadentismo**: egli, pur con un’energia incredibile nel tentativo di ricreare il ruolo dell’intellettuale, è figlio dei suoi tempi.

## Le opere drammatiche
* ==p. 464==: Le opere drammatiche

A metà degli anni novanta D’Annunzio stringe una relazione con Eleonora Duse, forse la più grande attrice di teatro; la loro fu una relazione lunga, tormentata; egli ebbe anche il cattivo gusto di mettere in piazza alcuni aspetti di questa relazione in alcune opere letterarie, e quindi noi siamo venuti a sapere molte cose di questa relazione particolare. È indubbio che l’interesse di D’Annunzio per il teatro sia passato per questa figura.

Un’altra ragione è che il teatro sia una forma d’arte con la capacità di raggiungere le masse: l’atteggiamento aristocratico di D’Annunzio non poteva prescindere dal potere vitale delle masse: un superuomo deve avere una massa su cui dominare e guidare.
D’Annunzio aveva l’obbligo di relazionarsi con questo pubblico che pure disprezzava, e il teatro era uno strumento fortissimo.

D’Annunzio immagina sempre grandi cicli. Uno di questi è *La figlia di Iorio*; il resto delle opere teatrali sono opere politiche, quasi manifesti.
Uno di questi è *La città morta*. Scritta per la Duse, nel ‘98, ci mostra chiaramente gli intenti di D’Annunzio: il teatro contemporaneo (basato su matrimonio, salotti, triangoli amorosi - sostanzialmente borghese) non è preso in considerazione; egli pensa alla **tragedia**, talvolta anche storici/mitici. Scrive *Francesca da Rimini*, che parla di Paolo e Francesca (Danteschi).

*La città morta* è significativo perché si vede il modo in cui D’Annunzio cerca di coniugare i gusti classici e la realtà quotidiana e odierna. È una storia di un gruppo di personaggi, legati da vincoli amorosi e di parentela, che si recano in uno scavo archeologico (appunto la città morta) nella città degli atridi, significativa dei rapporti che sussistevano tra i personaggi (si ricordi la vicenda di Agamennone e Menelao).
Nel romanzo *Fuoco*, scritto dopo, D’Annunzio immagina un personaggio dalle passioni sfrenate (Ellio Effrena), che sogna di costruire una impresa teatrale, e scrive un’opera che ha molto in comune con gli episodi e i personaggi de *La città morta*.

Questo rapporto intertestuale è molto significativo, anche perché questi personaggi si identificano spesso con D’Annunzio stesso.

### T7: Il parricidio di Aligi
* ==p. 465== e seguenti

*La figlia di Iorio* è un testo che si differenzia un po’ dagli altri perché riprende le tematiche del regionalismo della sua giovinezza: si parla della sua visione al mondo arcaico, pregno di passioni.
Tutto ciò è simile alla *Lupa* di Verga, in cui è descritta una donna emarginata perché molto sensuale.

Il ruolo in cui è ambientato il testo è un ruolo luogo di pastori: i personaggi sono ancora molto legati ai sentimenti della terra. La storia è quella di un giovane che si sta sposando, e nel mentre irrompe in casa una fanciulla, inseguita da persone che la vogliono violentare. Il giovane decide immediatamente di proteggerla, mandando all’aria il matrimonio, andando a vivere con lei su un monte.

Conducono una vita spirituale, in castità: si ritrova a fare lo scultore, scolpendo un angelo nel legno; è un po’ l’emblema dell’**artista**.
Un giorno il padre di lui pretende che Aligi abbandona la donna e lo segua. QUI AVVIENE LA TRAGEDIA.

Questa tragedia si distanzia rispetto a quasi tutta la produzione di D’Annunzio: egli inneggiava ad un ritorno all’Impero Romano, e immaginava di diventare un capo. Qui il personaggio positivo è Aligi (finché è in sé) e gli si contrappone un padre, che è l’emblema della società romana a cui D’Annunzio inneggiava. Sembra contraddittorio.
I critici hanno cercato di dare una spiegazione.
