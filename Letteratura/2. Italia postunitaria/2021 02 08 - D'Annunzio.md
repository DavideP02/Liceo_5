# 8 feb 2021 - D'Annunzio

## T7: Il parricidio di Aligi
* ==p. 465==

Quest'opera teatrale si distingue un po' dalle altre: l'ambientazione è molto semplice, di pastori, e il protagonista è proprio un pastore (differentemente dalla consuetudine delle tragedie).

Anche nell'antica Roma il parricidio era il delitto che veniva punito nel peggior modo possibile: era una società patriarcale; D'Annunzio più volte aveva inneggiato alla società romana, ma in questa tragedia il personaggio positivo (egli è una sorta di artista, e qualcuno ha voluto vedere in questa figura l'artista che si separa e si ritira in un mondo altro) commette un parricidio. Sembra quasi quindi che D'Annunzio condanni questo sistema a cui ha sempre inneggiato. I critici hanno provato a dare delle interpretazioni, che però non risultano convincenti:
* Aligi e Mila rappresentino la figura dell'artista che si separa dal resto del mondo e che comunque andrà incontra ad una sconfitta;
* un'altra interpretazione, di stampo psicoanalitico, vede nella tragedia una sorta di complesso di Edipo di D'Annunzio nei confronti del padre: avrebbe quindi riversato su Lazaro i suoi sentimenti per suo padre.

## Le Laudi
* ==pp. 470-472==: Le Laudi

Non è la prima raccolta di poesie, ma _Le Laudi_ rappresentano un momento maturo della vita di D'Annunzio. Fanno parte di un grande progetto poetico di D'Annunzio, che aveva immaginato un ciclo di svariati libri che raccogliessero all'interno delle poesie che dovevano essere legate da un filo conduttore.

Questo modo di approcciarsi alla materia non è nuovo: grandi progetti e grandi cicli, che devono esprimere un disegno che il poeta ha in mente.

Le poesie del libro _Alcyone_ è l'unica a non essere stata criticata, in quanto sembra essere l'unica poesia **pura** di D'Annunzio; nonostante tutti siano d'accordo nel giudicare il poeta come un grande verseggiatore, la critica ha sempre stroncato il manierismo di D'Annunzio, il suo messaggio puramente politico e propagandistico; la poesia di _Alcyone_ sembra essere l'unica depurata e sciolta dal messaggio che imperversa nelle altre opere.

D'Annunzio, in Italia, come Pascoli, fa un primo passo verso il simbolismo tanto caro in Francia. La Poesia comunica attraverso la sua forma in maniera assoluta.

Il ciclo prevedeva molti più libri, ma come sempre dopo _Maia_, _Elettra_ e _Alcyone_ non se ne fece nulla. I libri che aveva progettato non vennero scritti, e la raccolta sostanzialmente si interrompe dopo i primi tre.

 ***Maia*** è il primo libro, ed è un poemetto più che una raccolta di poesie: abbiamo la trasfigurazione di un viaggio (simbolico), che fa riferimento ad un viaggio che D'Annunzio fece in Grecia con Eleonora Duse. Questo viaggio era un viaggio nel mondo classico, antico, prezioso, più volte vagheggiato da D'Annunzio. Qualche anno prima egli si era schierato apertamente contro la speculazione edilizia e la modernità.
 In _Maia_ il protagonista, quando torna a casa, si imbatte in quella barbarie descritta sopra. Abbiamo un capovolgimento però, in quanto il protagonista ribalta i suoi principi, ed inizia ad apprezzare quegli aspetti della società moderna. Il protagonista è un superuomo. D'Annunzio quindi esprime attraverso la poesia i suoi cambiamenti.

 _**Alcyone**_ (==p. 482-483==) è la raccolta migliore di D'Annunzio. È una raccolta di poesia con un filo conduttore, che è una estate. È una sorta di cronaca diario di un'estate, trascorsa da D'Annunzio insieme ad Eleonora Duse. Il destinatario di queste poesie è quindi lei.
 L'inizio è una tarda primavera, con i suoi acquazzoni e il tempo variabile, fino ad inizio settembre.

 In questo libro si esprime al meglio il tema del _panismo_, ovvero la fusione dell'uomo nella natura. "_pas_", ovvero la radice del termine, in greco significa tutto; inoltre Pan è una divinità boschiva.

 In queste poesie diventa importante il significante, così come le suggestioni: solo l'animo sensibile e del poeta è in grado di interpretarle; è una sorta di linguaggio segreto.
 Ci troviamo di fronte ad una poesia semplice, senza messaggi reconditi.

### T11: La sera Fiesolana
* ==p. 487==

Una delle prime del ciclo, siamo all’inizio dell’estate, stimolato da una gita che D’Annunzio e la Duse avevano fatto ad Assisi, città mistica con messaggi spirituali, giornata calda.
La sera, tornando a Fiesole e ammirando il crepuscolo i due sono avvolti da tutta una serie di sentimenti e suggestioni, il poeta rende in parole tutte queste sensazioni.
L’inizio è un bozzetto paesaggistico, ma poi la poesia rimane su questo tono, e questi bozzetti rappresentano i sentimenti che l’autore vuole esprimere, attraverso diverse figure retoriche, come allitterazioni e parole onomatopeiche.

#### Prima strofa

Le parole sono oggetto di fusione fra la natura e l’uomo, allitterazione della f e onomatopea, che richiamano i suoni delle foglie, che fanno questo rumore quando un contadino silenzioso le raccoglie.
Abbiamo l’immagine del contadino che appoggia la scala su un albero di gelso, man mano che scende la sera la scala crea un’immagine sull’albero.
Apparizione della luna, motivo che piace molto anche a Pascoli, la luna si preannuncia con il chiarore prima ancora di apparire, simil teofania, ovvero apparizione della divinità.
Attraverso ciò che noi vediamo del paesaggio, sembra che la divinità si esprima attraverso le sue forme e le sue immagini, gli elementi si fanno vivi e l’uomo spera che evochino qualcosa o che ci confortino.
La luna prima di apparire distende un velo del cielo, che corrisponde al chiarore, i due amanti contemplano il paesaggio come in un sogno. Il gelo non è il freddo, siamo in estate, è un refrigerio che il poeta immagina di sera dopo una giornata calda. La campagna già spera di godere della pace notturna accompagnata dalla freschezza.

#### Seconda strofa

Il “laudata si” fa riferimento a San Francesco, persona molto legata alla natura e agli animali. Il viso di perla fa riferimento a Piccarda, ci suggerisce una compenetrazione dell’uomo con la natura, elementi di fusione e confusione, sono analogie che si colgono nei dettagli e nei particolari che vengono accostate senza similitudini o metafore.
La sera è personificata, gli umidi occhi della sera dove si tace l’acqua del cielo sono le pozzanghere, che danno anch’esse senso di refrigerio, l’acqua e le lacrime hanno funzione purificatrice. La simbologia dell’acqua è spesso utilizzata

* “Bruiva” è un termine dotto, che piace anche a Pascoli e Montale, e a Verlaine, vuol dire “che fa rumore”. È un saluto lacrimoso della primavera che se ne sta andando.
* Immagine del grano che cambia colore durante la stagione, trascolorazione.
* Epiteto francescano: l’olivo come simbolo di pace e “fratello”
* Aulenti= altro aggettivo che piace, significa profumato
* Personificazione della sera come divinità donna.
* Similitudine, immagine suggestiva, il “cinto” è qualcosa che cinge la sera come il salice veniva usato per legare i covoni di fieno.
* Cinto: linea dell’orizzonte che circoscrive la sera

#### Terza strofa

Rimanda un po’ a Leopardi, vago e indefinito, anche D’Annunzio usa termini vaghi, immagine complessiva vaga e indefinita, non si deve dare una spiegazione. L’immagine è quella delle colline che si stagliano nella sera, suggestioni legate a credenze popolari legate al mondo classico, il poeta ha la sensazione di vedere le colline come delle labbra di donne che stanno per suggerire qualche mistero o segreto, però non possono parlare. Osservandole resta la sensazione di serenità propria del sentimento di quando si sta per assistere a qualcosa di piacevole.
Nel silenzio notturno si sente il rumore del fiume, evoca l’amore e un’idea legata al mondo classico, dove le fonti erano considerate luoghi sacri, molto spesso anche i luoghi naturali, come le grotte.
Il paesaggio assume caratteri antropomorfi e il poeta vede le colline come labbra che devono svelare un segreto, ansiose di parlare, ma un divieto divino glielo impedisce. La sensazione
piacevole di attesa rimane, considerate come elemento che possa dare consolazione.
Ripresa di “laudata si”.
La morte non ha accezione negativa, ma considerata come momento di riposo, come il fresco della sera per la campagna.

## Il periodo notturno
* ==p. 511==

### T16: La prosa "notturna"
* ==p. 512==
