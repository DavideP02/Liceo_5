# 1 feb 2021 - D’Annunzio
* ==p. 424-430==

D’Annunzio nasce nel 1863, e muore ne 1938. Nella sua vita sperimenta tutti i generi letterari, fino al giornalismo, e affronta tutti gli stimoli che gli vengono dalla letteratura, a partire da quella antica a quella contemporanea, sul piano dell’imitazione.

Lui ==coglieva gli stimoli== che gli venivano da altri autori, e le faceva sue; aveva una abilità straordinaria nel verseggiare, e le prime raccolte di poesie risalgono ai suoi 16-17 anni.
Si ispira a modelli quali Carducci, che aveva cercato di riprodurre il modo di verseggiare degli antichi; D’Annunzio ha una abilità estrema nel riprodurre e rielaborare, non solo sul piano tecnico, ma anche tematico/contenutistico.
Ad esempio, il tema del superuomo, è una rielaborazione discutibile dell’oltreuomo di Nietzsche.

D’Annunzio vive un cinquantennio di attività letteraria, e vive un’epoca densissima di esperienze, in un modo tale che viene a crearsi, accanto alla figura di D’Annunzio poeta e scrittore, anche il ==Dannunzianesimo==. Egli infatti non lavorò solo sulle sue opere, ma anche sulla sua vita: vivrà la sua vita come un’opera d’arte, così come tipico del movimento **esteta**

Per *Dannunzianesimo* si intende il lavoro di costruzione della ==figura== da dare in pasto al pubblico, con determinati scopi e per raggiungere determinati obiettivi; D’Annunzio non accettava che l’intellettuale avesse perso quel ruolo prestigioso all’interno della società.

Ciò lo distingue dai ==decadenti==? No, egli vive la stessa atmosfera culturale, vive coscientemente l’idea che l’intellettuale non rivesta più lo stesso ruolo prestigioso che rivestiva prima, ma non lo accetta. Ciò non significa che riesca a ricostruire l’identità vincente dell’intellettuale, ma che ci proverà con tutte le sue forze.

D’Annunzio si porrà una serie di obiettivi, ma ciò porterà ad una serie di ==ambiguità== e di contraddizioni che non saranno mai risolte. D’Annunzio ad esempio presenta personaggi estremamente vitali; allo stesso tempo nelle sue opere i protagonisti vanno incontro a delusione e fallimento, e ciò è un elemento tipico di molte sue opere.

Vi è questa sorta di ==**ossimoro**== nell’esistenza e nell’opera di D’Annunzio. Quando egli crea la figura dell’*esteta* (personaggio e scrittore), presenta un personaggio sprezzante del mondo borghese e capitalista che stava prendendo il sopravvento; ma D’Annunzio stesso cerca di accontentare quel pubblico che disprezza tanto.

La sua vita sembra essere ==fatta ad arte==, e ha sempre come obiettivo primario quello di costruire un’immagine. D’Annunzio dettò legge per il gusto di un’epoca: dopo di lui tutti gli autori non potranno prescindere dalla sua presenza.

Egli nasce a Pescara; la sua ==terra d’origine== non è distante dal meridione descritto da Verga, e non ne è molto diversa. In *Terra vergine*, così come in *Canto Novo*, il contesto contadino, povero, primordiale, fa la sua comparsa. Il modo in cui D’Annunzio guarda a questo mondo contadino è molto diverso da quello di Verga; anche l’interesse di denuncia è completamente assente in D’Annunzio.

Studia in un liceo molto prestigioso; a 18 anni si trasferisce a Roma, dove lascia l’università per dedicarsi al ==giornalismo==. Si occupava di tutto, e dettava legge in termini di gusto.

Le sue ==avventure galanti== fanno parte della sua immagine di uomo di successo che D’Annunzio voleva dare.

In corrispondenza della produzione letteraria, vanno formandosi delle fasi con immagini differenti:

## Esteta
Molto spesso è un artista dai gusti raffinati; è un individuo che pone come criterio base per le sue scelte il bello e l’arte. D’Annunzio lo persegue nella sua vita e nelle sue opere. *Il Piacere* è la raffigurazione dell’esteta.

Sia nella vita che nell’opera di D’Annunzio sono molto importanti i duelli.

L’esteta ha donne bellissime, e sia D’Annunzio che il protagonista de *Il piacere* ne hanno.

È importante vedere come D’Annunzio guardi al protagonista de *Il piacere*, Andrea Sperelli, perché è facile vedere l’ossimoro e il contrasto sempre presente nella vita del poeta. Egli addirittura a tratti e quasi critico nei confronti di questo personaggio, che è una sorta di *alter-ego* di D’Annunzio stesso.

## Bontà
Questo periodo è legabile alla produzione del romanzo l’*Innocente*: si può collocare tra gli anni 80 e 90; in questo periodo egli subisce il fascino della letteratura russa, con il suo scavo psicologico strenuante. È la storia di una vicenda omicida e del pentimento.

## Superuomo
* ==p. 443-448==

Molti pensano che questa fase sia contrapposta a quella dell’esteta, ma il superuomo è un uomo che si distingue, come l’esteta.
La differenza sostanziale è che l’esteta si isola, mentre il superuomo è colui che vuole finalmente agire.

È una fase di fervente ==vitalismo==, perché l’esteta si impone praticamente. Inizialmente è solo una produzione letteraria e artistica, ma successivamente anche lui stesso vuole incarnare l’immagine del superuomo. L’occasione si presenta con la prima guerra mondiale.

Nel 1915 ritorna in Italia, dove si allea con gli interventisti. Entra in ==guerra==, si arruola come volontario a 52 anni. Egli trova nella guerra il contesto ideale per dare spazio alla figura del superuomo. Va sugli aereoplani.

Sono famose alcune ==vicende== diventate ==leggendarie==: la **beffa di Buccari** è una vicenda che vede protagonista D’Annunzio e altri, che si recano con degli autosiluranti in un golfo, bombardando gli austriaci; il **volo su Vienna**: con qualche compagno si reca in volo su Vienna e lascia cadere dall’aereoplano dei bigliettini con il tricolore Italiano; la **vicenda di Fiume**: D’Annunzio autonomamente, dopo la guerra, fa una marcia sulla città e si autoproclama sovrano della città di Fiume, verrà arrestato.
Negli anni successivi Mussolini lo metterà a tacere nel Vittoriale.
