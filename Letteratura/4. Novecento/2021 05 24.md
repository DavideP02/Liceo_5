# 2021 05 24 - Eugenio Montale

- ==p. 296-297==: guardare bene le due pagine introduttive

Montale è un poeta estemamente originale, e quindi nel momento in cui parliamo del suo rapporto con altri poeti (modelli e punti di riferimento) bisogna tenerne conto.
Il **correlativo oggettivo** è una figura retorica che unisce Elliot e Montale.

Nel 1975 Montale vince il premio Nobel per la letteratura. Nel discorso che pronuncerà Montale si interroga sulla **funzione della poesia**.
Egli se lo chiede sin dal momento in cui inizia a scrivere, dalla prima raccolta del 1925. Tutta la sua produzione ruota attorno a questo tema.
È un punto di arrivo di questo tema. Montale arriva a dire che il poeta non può più dire nulla, può definire la sua poesia solo in negativo. Egli non dice che non si deve fare poesia, ma che la poesia definisce in negativo: i poeti possono solo dire chi **non sono** e cosa **non vogliono**. La poesia può servire a livello etico per definire ciò che non si vuole essere.

La sua prima raccolta è del 1925, a cui segue il periodo fascista, la Seconda Guerra Mondiale. Muore nel 1981. Il periodo storico è imprescindibile dalla sua **produzione**, in quanto durante il periodo fascista era onnipresente la censura.

La poesia può agire solo attraverso illuminazioni, attraverso momenti. La sua poesia nel corso del tempo diventa difficile, per pochi, ma lui non è ermetico.
Montale non giunge a delle scelte formalmente ermetiche, ma mancano i riferimenti. È necessario studiare il contesto storico e culturale, nonché la sua esperienza culturale.

## Biografia

Nasce in Liguria, e il paesaggio ligure ha profondamente influenzato la sua poesia. Nasce nel 1896 a Genova, dove passa la sua infanzia, da una famiglia mediamente agiata. Viene avviato a degli studi tecnici, diventa ragioniere, però coltiva due passione: quella per il canto (prese lezioni, e pensò per un certo periodo della sua vita di orientarsi in questa direzione; era bravissimo a quanto si dice) e quella per la letteratura. La sua formazione letteraria fu da autodidatta; si avvicinò a vari intellettuali e filosofi, frequentò i poeti liguri in gioventù, e lesse D'Annunzio, Pascoli e Gozzano; studiò Leopardi, Schopenhauer.

Partecipa alla Prima Guerra Mondiale, e subito dopo si avvicina agli ambienti antifascisti. Inizia la sua frequentazione di intellettuali torinesi, tra cui Gobetti: egli impersonava i suoi stessi ideali politici e letterari, in quanto entrambi posero un netto rifiuto contro le avanguardie.
Nel 1925 firma il *Manifesto dei letterati antifascisti*, e si rifiutò di aderire al partito fascista. 

Va a Firenze, dove ottiene incarichi di prestigio; divenne direttore del gabinetto letterario di Viessaux, ma nel 1938, a causa della sua manifesta non appartenenza al partito Fascista venne esonerato da questo impiego. Non sarà mai esiliato, ma nel 1938, quando escono le leggi razziali, darà accoglienza a Saba e ai suoi familiari.

La prima raccolta è *Ossi di Seppia*. Continua la sua attività di Giornalista, scrive per il Corriere della Sera a Milano, e in generale gode di grandissima stima nell'ambiente letterario.
Fu lui a tradurre e a portare alla conoscenza del pubblico italiano alcuni autori stranieri, tra cui Joyce, ma anche autori italiani, come Svevo. Nella sua rivista *Solaria* scrisse un inserto proprio su Svevo, che fu quello che lo fece conoscere al grande pubblico.

La moglie di Montale è Drusilla Tanzi conosciuta nel 1939 e sposata nel 1962; nelle sue poesie la moglie viene chiamata Mosca, a causa degli occhi spessissimi per la sua miopia.

Nel 1975 viene insignito del premio Nobel (come Pirandello), e nell'81 muore.

## *Ossi di seppia*

Gli ossi di seppia vengono attaccati alle gabbie del canarino. Sono dei residui secchi di molluschi. Sono dei residui animali, secchi.

Il primo correlativo oggettivo, forse il più emblematico della poesia di Montale, sono prorpio questi ossi di seppia.

Il **correlativo oggettivo** è tutta una serie di oggetti e situazioni, veri e materiali, che diventano l'emblema di un sentimento, di una situazione psicologica, di un dolore. Non alludono, ma sono proprio l'emblema, qualcosa di concreto. Qui abbiamo la corrispondenza tra il sentimento e un oggetto.

Gli ossi di seppia sono l'esistenza umana nella sua lotta contro la natura, una lotta che lascia gli esseri umani come un avanzo della natura, un residuo, senza vita, disseccato. L'osso di seppia rappresenta questo stato (evidente l'esempio di Leopardi) che non può essere spiegato in termini oggettivi.

Montale cerca di rifiutare il determinismo che fa sì che tutto sia preordinato oggettivamente, con dei rapporti causa effetto. Montale cerca l'anello mancante, quello che non tiene, il varco attraverso cui l'uomo possa uscire da questa situazione esistenziale. Ci sono illuminazioni qua e là, ma di fatto l'uomo non può uscire.
Ci sono delle immagini, come la muraglia, che tiene prigioniero l'uomo. Montale cerca il varco, che non si trova. Ci sono delle illuminazioni, le rose nell'abisso di Saba, momenti di rara felicità che ci sono nell'esistenza dell'essere umano; sono solo momenti.

La raccolta esce nel 1925.

### T: *Spesso il male di vivere ho incontrato*

- ==p. 315==

Il testo risale probabilmente al 1924.

Le parole e le costruzioni sintattiche non sono difficili, ma Montale non esplicita passaggi intermedi e riferimenti. La sua poesia è difficile perché mancano i riferimenti interni.

Più oggetti veri diventano l'emblema di un sentimento. In questa poesia c'è prima il sentimento (il **male di vivere**) che gli oggetti.
- **v. 1**: *incontrato*: l'incontro prevede la presenza di due entità fisiche: qui Montale utilizza questo verbo riferito ad un sentimento; questo verbo rende concreto un sentimento astratto
- **v. 2**: *rivo strozzato che gorgoglia*: la liguria di Montale non è verdeggiante, ma è quella del periodo estivo torrido: il rivo è un piccolo corso d'acqua, quasi prosciugato; il gorgogliare è un suono sinistro, perché c'è quello *strozzato*
- **vv. 3-4**: *l'incartocciarsi della foglia // riarsa*: il sole di Montale è un sole che secca, che crea aridità e prosciuga
- **v. 4**: *il cavallo stramazzato*: il linguaggio si abbassa

L'unica via di fuga è l'indifferenza, non intesa come un atteggiamento di menefreghismo, ma una indifferenza stoica: bisogna essere capaci di prendere le distanze e di elevarsi da queste bassezza.
La seconda strofa contiene tre correlativi oggettivi per l'**indifferenza**:
> Non ho conosciuto felicità al di fuori di una situazione eccezzionale concessa dalla divina indifferenza:

- **v. 5**: *non seppi bene*: è autobiografico, e significa che non ha conosciuto felicità
- **v. 6**: *divina Indifferenza*: riferimento a Manzoni con la sua Divina Provvidenza

L'indifferenza è l'unica via percorribile.

Le tre immagini danno un'idea concreta del sentimento dell'indifferenza:
- **vv. 7-8**: *la statua nella sonnolena // del meriggio*: la statua è di pietra, e può godere di quello stato per cui non si sente male
- **v. 8**: *la nuvola, e il falco alto levato*: sono entrambi in alto, e possono estraniarsi da questa bruttura concreta, che è il male di vivere; sono estranei alla condizione dell'uomo.

L'unico modo per sopravvivere all'esistenz e a questa bruttura è estraniarsi, vivere l'indifferenza stoica del poeta.

---

Ci sono dei motivi ricorrenti in questa raccolta: 
- il **correlativo oggettivo**;
- la **muraglia**: rappresenta la prigione che tiene l'uomo e da cui non può uscire; è la condizione esistenziale; la muraglia imprigiona l'uomo, e l'uomo cerca di continuo di darsi una spiegazione della sua esistenza, cerca di uscire da questa muraglia (il **varco**); ci sono solo delle illuminazioni
- le **pozzanghere** e le **anguille**, che assumono il significato di correlativo oggettivo che rimandano ad altro, soprattutto il senso di **arsura** e **secchezza** che caratterizza l'esistenza dell'uomo.

### T: *I Limoni*

- ==p. 306==

Questa è una poesia manifesto contro l'aulicismo, impersonato da D'Annunzio e da Carducci. Vediamo la centralità degli oggetti, e quindi possiamo vedere l'influenza di Pascoli e di Gozzano.
È una presentazione oggettiva, con la presenza del correlativo oggettivo.

Il paesaggio nasce dall'esperienza dell'infanzia in Liguria.

- *erbosi fossi*: è un enjambement: fissa l'attenzione su questi termini