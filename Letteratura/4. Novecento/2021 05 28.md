# 28 mag 2021 - Montale

## *Le Occasioni*

Fa parte della seconda raccolta di Montale, del 1939, che si intitola *Le occasioni*: rappresenta il momento più emblematico per quanto riguarda il correlativo oggettivo. Questa raccolta potrebbe sembrare essere scritta per diverse occasioni: nel corso della storia c'è sempre stata la poesia d'occasione; in realtà questa raccolta è solo fatta di oggetti, considerata stilisticamente più difficile e di ardua comprensione: volutamente Montale tace l'occasione e tutti i riferimenti biografici che sarebbero necessari alla comprensione della poesia stessa; nella poesia resta l'oggetto, il correlativo oggettivo.

Questo allontanamento dal barlume di messaggio che la poesia potrebbe dare è dovuto al fatto che siano gli anni in cui Montale prende le distanze dal contesto politico, dalla situazione di guerra, dalla società di massa; questa esclusione si manifesta attraverso questa poesia.

È ricorrente l'immagine della **donna salvifica**, la donna angelo; effettivamente abbiamo una sorta di musa che compare più volte nella raccolta, che è Clizia; questo nome è una sorta di signal, che effettivamente farebbe riferimento ad una donna realmente conosciuta da Montale, Irma Brandeis. Questa fanciulla era una donna di grandissima cultura, una americana ebrea, che si era recata in Italia appassionata di studi danteschi; incontra Montale, e sembra che la prima impressione fu assolutamente negativa; nasce però una relazione che durerà tantissimi anni. Nel '38 lei dovrà tornare in america per le leggi raziali, ma continuerà a scrivere a Montale. Questa donna rappresenta la donna salvifica.

La donna angelo dovrebbe avere la funzione di permettere l'illusione della felicità; inutile dire che la visione di Montale è assolutamente negativa; ci sono nella prima parte della raccolta ancora degli aspetti illusori che vengono poi cancellati nella seconda parte, per lascaire posto ad un totale pessimismo

### T: *La casa dei doganieri*

- ==p. 341==

La fanciulla a cui si fa riferimento non è Irma, ma è un'altra ancora. In questa poesia la donna non è altro che un personaggio, come Laura e Beatrice, che assumono un significato _altro_ rispetto ad un possibile riferimento biografico. Questa fanciulla è conosciuta da Montale in gioventù, e poi si separarono, dopo un incontro fugace; questa fanciulla muore molti anni dopo rispetto alla morte poetica che le da il poeta.

Ci sono delle reminescenze di Leopardi (*A Silvia*), in quanto in questa poesia il poeta si riferisce alla fanciulla morta. C'è il tema della memoria: è un tema in cui Leopardi e Montale vanno in direzione opposta;

- per Leopardi il ricordo, anche di momenti negativi, è positivo, in quanto nel passato erano ancora presenti le illusioni;
- per Montale invece la memoria non è possibile, il tempo offusca il ricordo, e quindi non ha una valenza positiva.

In questa casa dei doganieri non ci sono più riferimenti; abbiamo il correlativo oggettivo del galletto segnavento, che gira all'impazzata.

- **v. 1**: *Tu non ricordi*: fin da subito è presente il tema della negatività della memoria
- **vv. 4-5**: *sciame dei tuoi pensieri [...] irrequieto*: la donna cantata è irrequieta, con un vissuto intenso; la sua interiorità è complessa, differentemente di cosa succedeva per Beatrice e Laura

Ci sono molti oggetti estremamente significativi; il *filo* fa riferimento al filo d'Arianna, ma non è più possibile seguirlo; non c'è più nulla che ci indichi la strada; emerge la mancanza di punti di riferimento

- **v. 6**: *libeccio*: è un vento
- **v. 6**: *sferza da anni le vecchie mura*: immagine di desolazione
- **v. 7**: *riso non è più lieto*: la fanciulla è morta
- **v. 8**: *la bussola va impazzita*: l'ago della bussola, che segna la direzione, è un correlativo oggettivo, ma è rotto, non segna più il nord
- **v. 9**: *calcolo dei dadi più non torna*: mancanza di punti di riferimento
- **v. 12**: *ne tengo ancora un capo*: della matassa, lui è ancora legato alla memoria, ma questa si allontana
- **v. 13**: *la banderuola*: indica la direzione del vento, ma anche lui gira senza pietà, a vuoto; da una parte indica il fatto che non ci siano più punti di riferimento (non si capisce da che parte arrivi il vento), e in più fa un movimento inutile 
- **v. 16**: *oscurità*: non c'è nessun punto di riferimento, il buio indica ignoranza
- **v. 18**: *luce della petroliera*: immagine lontana, luce che si accende ad intermittenza; può rappresentare un barlume di saggezza, che tanto poi sparisce e non si vede più
- **v. 19**: *varco*: sempre lo stesso motivo dominante; è il buco nella muraglia: il poeta, quando c'è qualche luce, si chiede se quello sia il varco
- **v. 19**: *frangente*: fa riferimento all'onda che ribatte sullo scoglio

# Primo Levi

> Per mia fortuna, sono stato deportato ad Auschwitz solo nel 1944, e cioè dopo che il governo tedesco, data la crescente scarsità di manodopera, aveva stabilito di allungare la vita media dei prigionieri da eliminarsi, concedendo sensibili miglioramenti nel tenore di vita e sospendendo temporaneamente le uccisioni ad arbitrio dei singoli.
> Perciò questo mio libro, in fatto di particolari atroci, non aggiunge nulla a quanto è ormai noto ai lettori di tutto il mondo sull'inquietante argomento dei campi di distruzione. Esso non è stato scritto allo scopo di formulare nuovi capi di accusa; potrà piuttosto fornire documenti per uno studio pacato di alcuni aspetti dell'animo umano. A molti, individui o popoli, può accadere di ritenere, più o meno consapevolmente, che « ogni straniero è nemico ». Per lo più questa convinzione giace in fondo agli animi come una infezione latente; si manifesta solo in atti saltuari e incoordinati, e non sta all'origine di un sistema di pensiero. Ma quando questo avviene, quando il dogma inespresso diventa premessa maggiore di un sillogismo, allora, al termine della catena, sta il Lager.
> Esso è il prodotto di una concezione del mondo portata alle sue conseguenze con rigorosa coerenza: finché la concezione sussiste, le conseguenze ci minacciano. La storia dei campi di distruzione dovrebbe venire intesa da tutti come un sinistro segnale di pericolo.
> Mi rendo conto e chiedo venia dei difetti strutturali del libro. Se non di fatto, come intenzione e come concezione esso è nato già fin dai giorni di Lager. Il bisogno di raccontare agli « altri », di fare gli «altri » partecipi, aveva assunto fra noi, prima della liberazione e dopo, il carattere di un impulso immediato e violento, tanto da rivaleggiare con gli altri bisogni elementari; il libro è stato scritto per soddisfare a questo bisogno; in primo luogo quindi a scopo di liberazione interiore. Di qui il suo carattere frammentario: i capitoli sono stati scritti non in successione logica, ma per ordine di urgenza. Il lavoro di raccordo e di fusione è stato svolto su piano, ed è posteriore.
> Mi pare superfluo aggiungere che nessuno dei fatti è inventato.

Si è suicidato, lo hanno trovato al fondo della tromba delle scale. La sua vita è stata piena di altruismo, andava nelle scuole a parlare con i bambini.