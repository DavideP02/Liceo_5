# 31 mag 2021

## Primo Levi

Nel 1919 nasce Primo Levi, a Torino, da una famiglia ebrea borghese. Vive la sua infanzia e la sua giovineza a Torino, studia al liceo Massimo D'Azeglio. Si appassiona alla chimica e si iscrive alla facoltà di Chimica.

Nel 1938 escono le leggi raziali, e tra queste ve ne era una che dicesse che gli ebrei non potessero fare tesi sperimentali ma solo tesi compilative; lui patì tantissimo questa esclusione. Ciò nonostante si laureò nel 1942 con il massimo dei voti e la lode. Lui stesso disse successivamente che forse la sua salvezza fu proprio legata alla chimica, perché all'interno del campo le sue conoscenze chimiche venivano impiegate, permettendogli di godere di un po' di caldo.

Se da un lato la gente di cultura era sfruttata e "privilegiata", dall'altro era svantaggiata in fatto di resistenza fisica. Va detto però che avere degli appigli culturali a cui aggrapparsi permetteva di rimanere uomini, e di ricordarsene.

==Leggere il capitolo dell'ulisse di Dante di *Se questo è un uomo*==

Nel 1943 Levi viene arrestato (faceva parte di una banda di partigiani) e portato ad Aushwitz: era un momento in cui i tedeschi sterminavano meno, perché avevano bisogno di molta forza lavoro.
Dopo circa un anno uscirà dal lager, e inizierà il lungo ritorno (descritto ne *La Tregua*), che durò 8-9 mesi. Arrivò a Torino nel '45, e subitò iniziò la stesura di *Se questo è un uomo*.
Iniziò a lavorare, e affiancò al suo lavoro come chimico altre attività: Levi fu famoso anche per le sue sculture in filo di rame. L'aspetto legato al mondo tecnico scientifico riveste una importanza molto grande in Levi.

Inoltre lavorò molto per mantenere vivo il ricordo di ciò che è stato: porta la sua esperienza nelle scuole. Parlava con gli studenti, partecipò a tantissimi incontri, al punto che alla fine di *Se questo è un uomo* c'è un'intera sezione dedicata alle risposte alle domande che più gli venivano fatte nelle scuole.

### *Se questo è un uomo* e le altre opere

Il primo testo di Levi è *Se questo è un uomo*, del 1946. Inizialmente Einaudi non raccolse l'invito a pubblicare il testo, non aveva colto né l'importanza né l'unicità di questo teso. Il libro si distingue dagli altri perché non è solo un resoconto dell'esperienza, ma uno studio attento del comportamento umano calato in un contesto assolutamente anormale. In questo testo Levi spiega quali sono state le ragioni per cui si è salvato: la sua conoscenza di chimica, e il fatto che si ammalò quando i tedeschi decisero di far evacuare il campo di concentramento, rimanendo nell'infermeria del campo.

Ne *La Tregua* viene raccontato il viaggio di ritorno, dal momento in cui viene liberato dal campo. Questo è l'unico libro tra i tre che a tratti coglie gli aspetti di un romanzo.

Ci sono altre raccolte, come *Il sistema periodico*, che è una serie di racconti estremamente strani; Levi sfocia nella fantascienza, ed ebbe delle visioni illuminanti in tal senso. È un testo interessante, divertente e molto attuale.
Ritornò sul tema dei campi di sterminio, con il testo *Se non ora quando*, la storia di un gruppo di partigiani russi.
*La chiave a stella* è un romanzo in cui si racconta la storia di un operaio che va in giro per il mondo a costruire ponti; c'è una grande attenzione per il lavoro, anche quello manuale.

L'ultimo testo, *I sommersi e i salvati*, è l'ultimo della trilogia dedicato alla sua esperienza: è una riflessione, scritta tanti anni dopo l'esperienza del lager, sull'esperienza che continua ad essere viva in Levi. Più volte ebbe modo di confrontarsi con altri intellettuali e altri superstiti su queste tematiche. In quest'ultima opera fa quasi uno studio antropologico della natura umana, colta in un contesto particolarissimo. 
All'interno del Lager non ci sono punti di riferimento attraverso i quali ci si possa fare una ragione rispetto a quanto sta accadendo. Lui ha la volontà di capire il comporamento umana, e di mettere in luce anche gli aspetti in chiaro scuro (la zona grigia): era facile capire cosa fosse il male, ma era molto più difficile cogliere gli altri aspetti dell'individuo; ad esempio, in un contesto di questo tipo ci si aspetta di trovare solidarietà, cosa che invece non avvenne: ognuno cercava di sopravvivere, ognuno per conto proprio.

### T: *Se questo è un uomo* e *sommersi e salvati*

Il terrore dei testimoni dei lager era quello di non essere creduti, e questa preoccupazione è onnipresente in Levi, tanto che la prima cosa che fa tornato a casa sarà di scrivere queste memorie.

Un fatto particolare: nei primi tempi in cui si trovava nel lager, istintivamente ogni tanto si guardava il braccio sinistro per guardare l'ora: ogni volta che lo faceva vedeva, anziché l'ora, il tatuaggio; bisognava dimenticare il proprio nome e ricordarsi il proprio numero. La paura era quella di non capire gli ordini, pronunciati in tedesco: Levi era stato fortunato, perché nei suoi studi aveva studiato un po' il tedesco. 
Il suo nome era stato cancellato.

Questo primo brano riguarda la violenza fisica; la paura per la violenza fisica fu uno degli aspetti che distoglieva da qualsiasi altra meditazione: la preoccupazione costante impediva di pensare ad altro

> Qui ricevemmo i primi colpi: e la cosa fu cosi nuova e insensata che non provammo dolore, nel corpo né nell'anima. Soltanto uno stupore profondo: come si può percuotere un uomo senza collera?
> I vagoni erano dodici, e noi seicentocinquanta; nel mio vagone eravamo quarantacinque soltanto, ma era un vagone piccolo. Ecco dunque, sotto i nostri occhi, sotto i nostri piedi, una delle famose tradotte tedesche, quelle che non ritornano, quelle di cui, fremendo e sempre un poco increduli, avevamo cosi spesso sentito narrare. Proprio cosi, punto per punto: vagoni merci, chiusi dall'esterno, e dentro uomini donne bambini, compressi senza pietà, come merce di dozzina, in viaggio verso il nulla, in viaggio all'ingiú, verso il fondo.
> Questa volta dentro siamo noi.

> Sono stati proprio i disagi, le percosse, il freddo, la sete, che ci hanno tenuti a galla sul vuoto di una disperazione senza fondo, durante il viaggio e dopo.
> Non già la volontà di vivere, né una cosciente rassegnazione: ché pochi sono gli uomini capaci di questo, e noi non eravamo che un comune campione di umanità.

Il problema della lingua, la mancanda di comunicazione

> Venne a un tratto lo scioglimento. La portiera fu aperta con fragore, il buio echeggiò di ordini stranieri, e di quei barbarici latrati dei tedeschi quando comandano, che sembrano dar vento a una rabbia vecchia di secoli.
> Una decina di SS stavano in disparte, l'aria indifferente, piantati a gambe larghe. A un certo momento, penetrarono fra di noi, e, con voce sommessa, con visi di pietra, presero a interrogarci rapidamente, uno per uno, in cattivo italiano. Non interrogavano tutti, solo qualcuno. « Quanti anni? Sano o malato?» e in base alla risposta ci indicavano due diverse direzioni.
> Sappiamo anche, che non sempre questo pur tenue principio di discriminazione in abili e inabili fu seguito, e che successivamente fu adottato spesso il sistema più semplice di aprire entrambe le portiere dei vagoni, senza avvertimenti né istruzioni ai nuovi arrivati. Entravano in campo quelli che il caso faceva scendere da un lato del convoglio; andavano in gas gli altri.

Uno dei tanti passi un cui Levi ci spiega come avviene il processo di annullamento
> Quando abbiamo finito, ciascuno è rimasto nel suo angolo, e non abbiamo osato levare gli occhi l'uno sull'altro. Non c'è ove specchiarsi, ma il nostro aspetto ci sta dinanzi, riflesso in cento visi lividi, in cento pupazzi miserabili e sordidi. Eccoci trasformati nei fantasmi intravisti ieri sera.
> Allora per la prima volta ci siamo accorti che la nostra lingua manca di parole per esprimere questa offesa, la demolizione di un uomo. In un attimo, con intuizione quasi profetica, la realtà ci si è rivelata: siamo arrivati al fondo. Piú giú di cosi non si può andare: condizione umana più misera non c'è, e non è pensabile. Nulla più è nostro: ci hanno tolto gli abiti, le scarpe, anche i capelli; se parleremo, non ci ascolteranno, e se ci ascoltassero, non ci capirebbero. Ci toglieranno anche il nome: e se vorremo conservarlo, dovremo trovare in noi la forza di farlo, di fare si che dietro al nome, qualcosa ancora di noi, di noi quali eravamo, rimanga.

> Noi sappiamo che in questo difficilmente saremo compresi, ed è bene che cosi sia. Ma consideri ognuno, quanto valore, quanto significato è racchiuso anche nelle più piccole nostre abitudini quotidiane, nei cento oggetti nostri che il più umile mendicante possiede: un fazzoletto, una vecchia lettera, la fotografia di una persona cara. Queste cose sono parte di noi, quasi come membra del nostro corpo; né è pensabile di venirne privati, nel nostro mondo, ché subito ne ritroveremmo altri a sostituire i vecchi, altri oggetti che sono nostri in quanto custodi e suscitatori di memorie nostre.

C'è un'ossessione per gli oggetti nel lager: ad esempio diventava fondamentale avere un cucchiaio, necessario per mangiare
> Si immagini ora un uomo a cui, insieme con le persone amate, vengano tolti la sua casa, le sue abitudini, i suoi abiti, tutto infine, letteralmente tutto quanto possiede: sarà un uomo vuoto, ridotto a sofferenza e bisogno, dimentico di dignità e discernimento, poiché accade facilmente, a chi ha perso tutto, di perdere se stesso; tale quindi, che si potrà a cuor leggero decidere della sua vita o morte al di fuori di ogni senso di affinità umana; nel caso più fortunato, in base ad un puro giudizio di utilità. Si comprenderà allora il duplice significato del termine «Campo di annientamento », e sarà chiaro che cosa intendiamo esprimere con questa frase: giacere sul fondo.

> Il mio nome è 174517 siamo stati battezzati, porteremo finché vivremo il marchio tatuato sul braccio sinistro.
L'operazione è stata lievemente dolorosa, e straordinariamente rapida: ci hanno messi tutti in fila, e ad uno ad uno, secondo l'ordine alfabetico dei nostri nomi, siamo passati davanti a un abile funzionario munito di una specie di punteruolo dall'ago cortissimo.
> Pare che questa sia l'iniziazione vera e propria: solo «mostrando il numero» si riceve il pane e la zuppa.
> Sono occorsi vari giorni, e non pochi schiaffi e pugni, perché ci abituassimo a mostrare il numero prontamente, in modo da non intralciare le quotidiane operazioni annonarie di distribuzione; ci son voluti settimane e mesi perché ne apprendessimo il suono in lingua tedesca. E per molti giorni, quando l'abitudine dei giorni liberi mi spinge a cercare l'ora sull'orologio a polso, mi appare invece ironicamente il mio nuovo nome, il numero trapunto in segni azzurrognoli sotto l'epidermide.

Emerge il concetto di **sommersi e salvati**
> Vorremmo far considerare come il Lager sia stato, anche e notevolmente, una gigantesca esperienza biologica e sociale.
> Si rinchiudano tra i fili spinati migliaia di individui diversi per età, condizione, origine, lingua, cultura e costumi, e siano quivi sottoposti a un regime di vita costante, controllabile, identico per tutti e inferiore a tutti i bisogni: è quanto di più rigoroso uno sperimentatore avrebbe potuto istituire per stabilire che cosa sia essenziale e che cosa acquisito nel comportamento dell'animale-uomo di fronte alla lotta per la vita.
> Noi non crediamo alla più ovvia e facile deduzione: che l'uomo sia fondamentalmente brutale, egoista e stolto come si comporta quando ogni sovrastruttura civile sia tolta, e che lo «Häftling» non sia dunque che l'uomo senza inibizioni. Noi pensiamo piuttosto che, quanto a questo, null'altro si può concludere, se non che di fronte al bisogno e al disagio fisico assillanti, molte consuetudini e molti istinti sociali sono ridotti al silenzio.
> Ci pare invece degno di attenzione questo fatto: viene in luce che esistono fra gli uomini due categorie particolarmente ben distinte: i salvati e i sommersi.
> Altre coppie di contrari (i buoni e i cattivi, i savi e gli stolti, i vili e i coraggiosi, i disgraziati e i fortunati) sono assai meno nette, sembrano meno congenite, e soprattutto ammettono gradazioni intermedie più numerose e complesse.
> Questa divisione è molto meno evidente nella vita comune; in questa non accade spesso che un uomo si perda, perché normalmente l'uomo non è solo, e, nel suo salire e nel suo discendere, è legato al destino dei suoi vicini; per cui è eccezionale che qualcuno cresca senza limiti in potenza, o discenda con continuità di sconfitta in sconfitta fino alla rovina. Inoltre ognuno possiede di solito riserve tali, spirituali, fisiche e anche pecuniarie, che l'evento di un naufragio, di una insufficienza davanti alla vita, assume una anche minore probabilità. Si aggiunga ancora che una sensibile azione di smorzamento è esercitata dalla legge, e dal senso morale, che è legge interna; viene infatti considerato tanto più civile un paese, quanto più savie ed efficienti vi sono quelle leggi che impediscono al misero di essere troppo misero, e al potente di essere troppo potente.
> Ma in Lager avviene altrimenti: qui la lotta per sopravvivere è senza remissione, perché ognuno è disperatamente ferocemente solo.

La **zona grigia**: la zona grigia è la classe ibrida dei prigioneri funzionari: qulli che all'interno del lager sono utilizzati con determinate mansioni, che hanno dei privilegi. Il mondo del lager non è conforme a nessun modello: il nemico era fuori e anche dentro; la solidarietà tra i compagni non esiste: era una lotta tra mille monadi separate.
La squadra speciale dovevano mantenere l'ordine tra i destinati alla camera a gas: si cercava di nascondere le camere; dovevano estrarre i cadaveri, estrarre i denti d'oro e tagliare i capelli per fare le parrucche; dovevano portare i cadaveri ai forni; dovevano estrarre le ceneri.
Era una condizione favorevole, perché si aveva una qualche porzione in più, ma nessuno poteva sopravvivere: si ricambiava ogni due o tre mesi, e il primo compito della nuova squadra speciale era portare quella precedente alla camera a gas. Era costituita principalmente da ebrei. Molti si suicidarono, alcuni scrissero dei diari nascosti all'interno di fessure nel lager. Pochissimi tra questi sono sopravvissuti.
Si erano scelti gli ebrei perché si doveva dimostrare al mondo che gli ebrei erano una sottospecie, capace di mettere nel forno i propri fratelli.

> La classe ibrida dei prigionieri-funzionari ne costituisce l’ossatura, ed insieme il lineamento piú inquietante. È una zona grigia, dai contorni mal definiti, che insieme separa e congiunge i due campi dei padroni e dei servi. Possiede una struttura interna incredibilmente complicata, ed alberga in sé quanto basta per confondere il nostro bisogno di giudicare.
> La zona grigia della «protekcja» e della collaborazione nasce da radici molteplici. In primo luogo, l’area del potere, quanto piú è ristretta, tanto piú ha bisogno di ausiliari esterni; il nazismo degli ultimi anni non ne poteva fare a meno, risoluto com’era a mantenere il suo ordine all’interno dell’Europa sottomessa, e ad alimentare i fronti di guerra dissanguati dalla crescente resistenza militare degli avversari. Era indispensabile attingere dai paesi occupati non solo mano d’opera, ma anche forze d’ordine, delegati ed amministratori del potere tedesco ormai impegnato altrove fino all’esaurimento. Entro quest’area vanno catalogati, con sfumature diverse per qualità e peso, Quisling di Norvegia, il governo di Vichy in Francia, il Judenrat di Varsavia, la Repubblica di Salò, fino ai mercenari ucraini e baltici impiegati dappertutto per i compiti piú sporchi (mai per il combattimento), ed ai Sonderkommandos di cui dovremo parlare. Ma i collaboratori che provengono dal campo avversario, gli ex nemici, sono infidi per essenza: hanno tradito una volta e possono tradire ancora. Non basta relegarli in compiti marginali; il modo migliore di legarli è caricarli di colpe, insanguinarli, comprometterli quanto piú è possibile

> Lo sapeva bene il Manzoni: «I provocatori, i soverchiatori, tutti coloro che, in qualunque modo, fanno torto altrui, sono rei, non solo del male che commettono, ma del pervertimento ancora a cui portano l’animo degli offesi».

> Costituivano una fauna pittoresca: scopini, lava-marmitte, guardie notturne, stiratori dei letti (che sfruttavano a loro minuscolo vantaggio la fisima tedesca delle cuccette rifatte piane e squadrate), controllori di pidocchi e di scabbia, portaordini, interpreti, aiutanti degli aiutanti.

> Un caso-limite di collaborazione è rappresentato dai Sonderkommandos di Auschwitz e degli altri Lager di sterminio. Qui si esita a parlare di privilegio: chi ne faceva parte era privilegiato solo in quanto (ma a quale costo!) per qualche mese mangiava a sufficienza, non certo perché potesse essere invidiato. Con questa denominazione debitamente vaga, «Squadra Speciale», veniva indicato dalle SS il gruppo di prigionieri a cui era affidata la gestione dei crematori. A loro spettava mantenere l’ordine fra i nuovi arrivati (spesso del tutto inconsapevoli del destino che li attendeva) che dovevano essere introdotti nelle camere a gas; estrarre dalle camere i cadaveri; cavare i denti d’oro dalle mascelle; tagliare i capelli femminili; smistare e classificare gli abiti, le scarpe, il contenuto dei bagagli; trasportare i corpi ai crematori e sovraintendere al funzionamento dei forni; estrarre ed eliminare le ceneri. La Squadra Speciale di Auschwitz contava, a seconda dei periodi, da 700 a 1000 effettivi.
> Queste Squadre Speciali non sfuggivano al destino di tutti; anzi, da parte delle SS veniva messa in atto ogni diligenza affinché nessun uomo che ne avesse fatto parte potesse sopravvivere e raccontare. Ad Auschwitz si succedettero dodici squadre; ognuna rimaneva in funzione qualche mese, poi veniva soppressa, ogni volta con un artificio diverso per prevenire eventuali resistenze, e la squadra successiva, come iniziazione, bruciava i cadaveri dei predecessori. L’ultima squadra, nell’ottobre 1944, si ribellò alle SS, fece saltare uno dei crematori e fu sterminata in un diseguale combattimento a cui accennerò piú oltre. I superstiti delle Squadre Speciali sono dunque stati pochissimi, sfuggiti alla morte per qualche imprevedibile gioco del destino. Nessuno di loro, dopo la liberazione, ha parlato volentieri, e nessuno parla volentieri della loro spaventosa condizione. Le notizie che possediamo su queste Squadre provengono dalle scarne deposizioni di questi superstiti; dalle ammissioni dei loro «committenti» processati davanti a vari tribunali; da cenni contenuti in deposizioni di «civili» tedeschi o polacchi che ebbero casualmente occasione di venire a contatto con le squadre; e finalmente, da fogli di diario che vennero scritti febbrilmente a futura memoria, e sepolti con estrema cura nei dintorni dei crematori di Auschwitz, da alcuni dei loro componenti. Tutte queste fonti concordano tra loro, eppure ci riesce difficile, quasi impossibile, costruirci una rappresentazione di come questi uomini vivessero giorno per giorno, vedessero se stessi, accettassero la loro condizione.
> In un primo tempo, essi venivano scelti dalle SS fra i prigionieri già immatricolati nei Lager, ed è stato testimoniato che la scelta avveniva non soltanto in base alla robustezza fisica, ma anche studiando a fondo le fisionomie. In qualche raro caso, l’arruolamento avvenne per punizione. Piú tardi, si preferí prelevare i candidati direttamente sulla banchina ferroviaria, all’arrivo dei singoli convogli: gli «psicologi» delle SS si erano accorti che il reclutamento era piú facile se si attingeva da quella gente disperata e disorientata, snervata dal viaggio, priva di resistenze, nel momento cruciale dello sbarco dal treno, quando veramente ogni nuovo giunto si sentiva alla soglia del buio e del terrore di uno spazio non terrestre.
> Le Squadre Speciali erano costituite in massima parte da ebrei. Per un verso, questo non può stupire, dal momento che lo scopo principale dei Lager era quello di distruggere gli ebrei, e che la popolazione di Auschwitz, a partire dal 1943, era costituita da ebrei per il 90-95%; sotto un altro aspetto, si rimane attoniti davanti a questo parossismo di perfidia e di odio: dovevano essere gli ebrei a mettere nei forni gli ebrei, si doveva dimostrare che gli ebrei, sotto-razza, sotto-uomini, si piegano ad ogni umiliazione, perfino a distruggere se stessi. D’altra parte, è attestato che non tutte le SS accettavano volentieri il massacro come compito quotidiano; delegare alle vittime stesse una parte del lavoro, e proprio la piú sporca, doveva servire (e probabilmente serví) ad alleggerire qualche coscienza.