# Consegna
> Alla luce dell'intervista e soprattutto delle tue opinioni personali, spiega cos'è la scienza e la conoscenza umana; spiega se si differenziano e che contributo danno all'uomo. Se si differenziano spiega il motivo. Approfondisci come la scienza e la conoscenza influenzano l’uomo.
> Puoi aiutarti con queste domande, sono uno spunto dal quale puoi allargarti per ampliare la trattazione:
> Che cos'è  la conoscienza? Cos'è scienza?
>Come conosce l'uomo? Oltre all'esperienza percettiva/fisica fa esperienza di conoscenza?
> Come stanno insieme scienze empiriche e scienze filosofiche/teologiche? Sono complementari, opposte oppure non hanno nulla in comune?
> Se manca il criterio di verificabilità (come nelle scienze empiriche) si può parlare di scienza/conoscenza?

---

La conoscenza è il frutto dell'esperienza e della ragione, sia che esse agiscano indipendentemente che in simbiosi.
La scienza, invece, è l'analisi e lo studio della realtà che, con base empirica, giunge a osservazioni universali (fino a prova contraria). La scienza utilizza i _giudizi sintetici a priori_, secondo la notazione kantiana.

Come precedentemente osservato, non è solo l'esperienza fisica e percettiva a creare conoscenza, bensì anche la sola ragione; cosa diversa vale per la scienza, che in quanto tale necessita di una base empirica.

Partendo dal presupposto che la scienza debba avere una base empirica, filosofia e teologia non possono essere considerate tali se non in date circostanze particolari:
* la **filosofia** non è scienza, tranne che nel momento in cui tratti del mondo da un punto di vista empirico, ma a questo punto perde il valore filosofico
* la **teologia**, invece, è scienza solo e soltanto a condizione che studi da un punto di vista antropologico il rapporto tra uomo e divino; lo studio della divinità in sé, invece, non può essere affidato ad una scienza, in quanto prescinde sia _ragione_ che _esperienza_; come Kant giustamente dimostra nella sua opera, il divino è **pensabile ma non conoscibile**, e pertanto non può essere oggetto di scienza.

Il criterio di verificabilità è alla base della scienza, compresa quella empirica: ogni legge scientifica è vera fino a prova contraria.
