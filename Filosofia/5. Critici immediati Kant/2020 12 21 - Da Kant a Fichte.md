# 21 dic 2020 - Da Kant a Fichte

* Filo: chiedere appunti 21 dic

## I critici immediati di Kant

I "critici" o "seguaci immediati di Kant" criticano tutti i dualismi della filosofia kantiana, ed in particolar modo il dualismo di tutti i dualismi, ovvero _la distinzione tra fenomeno e noumeno_. Partendo dalla presunta "contraddizione" di base di Kant, il quale avrebbe dichiarato estistente e al tempo stesso inconoscibile la **cosa in sé**, essi prendono di mira soprattutto il ==**concetto di nuomeno**==, giudicandolo filosoficamente inammissibile.

La ==prima critica== è la seguente: secondo Kant ogni realtà di cui siamo consapevoli esiste come rappresentazione della coscienza, la quale funge, a sua volta, da condizione indispensabile del conoscere. Ma se l'oggetto risulta concepibile solo in relazione a un soggetto che lo rappresenta, come può venir ammessa l'esistenza di una cosa in sé, ossia di una realtà non pensata e non pensabile, non rappresentata e non rappresentabile?
Evidentemente la cosa in sé, da un tale punto di vista, non può configurarsi che come un concetto impossibile.

Questa interpretazione vede nel pensiero di Kant
* una riduzione del fenomeno a semplice "rappresentazione"
* una riduzione della cosa in sé come semplice "oggetto di rappresentazione"

In verità Kant identifica il fenomeno con "l'oggetto della rappresentazione", facendo intendere che il fenomeno non è una rappresentazione o un'idea, che giace dentro la coscienza, ma un oggetto reale, anche se viene appreso tramite il corredo mentale delle forme a priori.

Un ==altro appunto== mosso a Kant consiste nella tesi secondo la quale il filosofo, asserendo che la cosa in sé è causa delle nostre sensazioni, si sarebbe contraddetto, applicando anche al noumeno il concetto di causa ed effetto, valido soltanto per il fenomeno. In realtà, invece, il noumeno, per noi, non costituisce una realtà a cui applicare delle categorie, ma un semplice _memento_ critico, un "promemoria", che ci ricorda costantemente che l'oggetto ci è dato attraverso una rete di forme a priori.

## L'Io infinito di Fichte

Kant aveva riconosciuto nell'io penso il principio supremo di tutta la conoscenza; questo però supponeva come data l'esistenza; era quindi attività limitata dall'intuizione sensibile.

Fichte idealizza l'==Io come unico principio==, non solo formale, ma anche materiale, del conoscere.
L'Io si pone da se. Infatti la sua caratteristica consiste nell'**autocreazione**. Tale autocreazione coincide con l'intuizione intellettuale che l'Io ha di se stesso, in quanto attività in virtù della quale conoscere qualcosa si identifica con il produrre questo qualcosa. L'essere dell'Io appare come il frutto della sua stessa azione e il risultato della sua stessa libertà.

Tale prerogativa dell'Io viene denominata da Fichte ==Tathandlung==. L'Io è, nello stesso tempo, **attività agente** (_Tat_) e **prodotto dell'azione** stessa (_Handlung_).

Si noti come Fichte, con questo basilare principio, non faccia altro che portare alla massima espressione metafisica la visione rinascimentale emoderna dell'uomo come essere che costruisce o inventa se medesimo tramite la propria libertà.

I ==tre principi== su cui si basa la dottrina di Fichte, denominata _Dottrina della scienza_, sono:
1. L'Io pone se stesso; il concetto di io in generale si identifica con quello di un'attività autocreatrice e infinita
2. L'Io pone il non-io; l'Io non solo pone se stesso, ma oppone anche a se stesso qualcosa che non è. Tale non-io è tuttavia posto dall'Io, ed è quindi nell'Io.
3. L'Io, avendo posto il non-io, si trova limitato da esso, Con il terzo principio perveniamo alla situazione concreta del mondo, in cui abbiamo una molteplicità di io finiti che hanno di fronte a sé una molteplicità di oggetti a loro volta finiti.

![Schermata 2021-01-06 alle 17.09.26](/assets/Schermata%202021-01-06%20alle%2017.09.26.png)

Questi tre principi stabiliscono
* l'esistenza di un **Io infinito**, attività assolutamente libera e creatrice;
* l'esistenza di un **io finito**, cioè di un soggetto empirico
* la realtà di un non-io, cioè dell**oggetto**.

I tre principi non vanno interpretati in modo cronologico, bensì logico. Fichte non intende dire che esista prima l'Io infinito, poi l'Io che pone il non-io e infine l'io finito, ma semplicemente che esiste un Io che, per poter essere tale, deve presupporre di fronte a sé il non-io, trovandosi in tal modo a esistere concretamente sotto forma di io finito.
Fichte ha voluto mettere bene in luce come la natura non sia una realtà autonoma, che precede lo spirito, ma qualcosa che esiste soltanto come momento dialettico della vita dell'Io, e quindi _per_ l'Io e _nell_'Io.

L'Io di Fichte risulta finito e infinito allo stesso tempo.

L'Io infinito non è qualcosa di diverso dall'insieme degli io finiti, esattamente come l'umanità non è qualcosa di diverso dai vari individui che la compongono.

L'Io infinito, più che la sostanza o la radice metafisica degli io finiti, è la loro meta ideale. L'infinito, per l'uomo, anziché consistere in un'essenza già data, è, in fondo, un dover essere e una missione. L'uomo è uno sforzo infinito verso la libertà, ovvero una lotta inesauribile contro il limite: il compito proprio dell'uomo è l'umanizzazione del mondo.

Ovviamente questo compito si staglia sull'orizzonte di una missione mai conclusa, poiché se l'Io, la cui essenza è lo sforzo, riuscisse davvero a superare tutti i suoi ostacoli, cesserebbe di esistere, e al movimento della vita, che è lotta e opposizione, subentrerebbe la stasi della morte.

Al posto del concetto statico di perfezione, tipico della filosofia classica, con Fichte subentra quindi un concetto dinamico, che pone la perfezione nello sforzo indefinito di autoperfezionamento.
