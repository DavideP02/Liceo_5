# Nietzsche {ignore=true}

<!-- @import "[TOC]" {cmd="toc" depthFrom=1 depthTo=6 orderedList=false} -->

<!-- code_chunk_output -->

- [Periodo Giovanile](#periodo-giovanile)
  - [Nietzsche e Schopenhauer](#nietzsche-e-schopenhauer)
  - [Funzione dell’arte](#funzione-dellarte)
  - [Storia](#storia)
- [Periodo illuministico](#periodo-illuministico)
  - [Genesi dell'idea di Dio](#genesi-dellidea-di-dio)
    - [T: *Il grande annuncio*](#t-il-grande-annuncio)
  - [Critica al platonismo](#critica-al-platonismo)
- [Filosofia del Meriggio](#filosofia-del-meriggio)
  - [Il superuomo](#il-superuomo)
    - [Le tre metamorfosi dello spirito](#le-tre-metamorfosi-dello-spirito)
  - [L'eterno ritorno](#leterno-ritorno)
    - [T: *La visione e l'enigma*](#t-la-visione-e-lenigma)
- [Ultimo periodo](#ultimo-periodo)
  - [Il nichilismo](#il-nichilismo)
  - [Prospettivismo](#prospettivismo)

<!-- /code_chunk_output -->

I suoi pensieri vennero molto strumentalizzati, e rielaborati, soprattutto con interpretazioni naziste.
Tale interpretazione è stata facilitata dal fatto che la sorella di Nietzsche nel tentativo di fare del fratello il teorico di una palingenesi (rinascita) reazionaria dell'umanità, non abbia esitato a manipolare testi inediti del filosofo pubblicando nel 1906 *La volontà di potenza*, nella quale il pensiero di Nietzsche assume quella fisionomia anti-umanitaria e anti-democratica sulla quale farà leva la lettura nazista.
Solo nel secondo dopoguerra si è avviata una profonda revisione dell'opera di Nietzsche e si sono aperti nuovi spunti critici sul suo pensiero.

Aveva una malattia degenerativa che lo portò ad essere sempre meno lucido. La sua filosofia la si lega molto alla sua malattia, molti si
interrogarono sulla correlazione tra la filosofia e la sua pazzia, se fosse una a creare l’altra o viceversa.
Oggi si tende a valorizzare la malattia e a scorgere in essa una condizione positiva della sua filosofia: come se la sofferenza consentisse al malato di vedere le cose con maggiore freddezza, di raggiungere una visione più distaccata, esterna.
È comunque un fatto ormai universalmente accettato che la filosofia di Nietzsche vada accettata, come quella di qualsiasi altro pensatore, per quello che dice e non per le sue presunte matrici biografiche o patologiche.

Ha una tendenza antisistematica, non ha una struttura di base su cui si sviluppa la sua filosofia. Lui ha esposto il suo pensiero in modo non sequenziale, molte
volte sembra che non segua alcun filo logico, lui racconta spesso attraverso immagini di cose molto diverse dagli altri. 

L’unico filo rosso è la finalità nel superuomo, tutte le sue idee convergono nell’idea di superuomo.

## Periodo Giovanile

Nel periodo giovanile egli si occupa di **tragedia e filosofia**. Il motivo centrale de *La nascita della tragedia* è la distinzione tra **dionisiaco** e **apollineo**. Questa si concretizza in una serie di opposti:
- caos - forma
- divenire - stasi
- istinto - ragione
- oscurità - luce
- inquietudine - serenitò

Queste coppie di opposti rappresentano secondo Nietzsche le coordinate di fondo dello spirito greco.

Il **dionisiaco**, che scaturisce dalla forza vitale e dal senso caotico del divenire, si esprime nell'esaltazione creatrice della musica. L'**apollineo**, che scaturisce da un atteggiamento di fuga di fronte al flusso imprevedibile degli eventi, si esprime nelle forme dell'arte plastica e dell'epopea.

Nietzsche insiste sul carattere originariamente dionisiaco della sensibilità greca, portata a scorgere ovunque il dramma della vita e della morte, gli aspetti orribili e crudeli dell'esistenza. Tant'è vero che l'apollineo nacque dal tentativo di sublimare il caos nella forma, ossia dal tentativo di trasfigurare l'assurdo in un mondo definito e armonico.

In un primo tempo, nella Grecia presocratica, impulso dionisiaco e apollineo convivevano separati e opposti. Successivamente, nell'età della tragedia attica (Sofocle, Eschilo), apollineo e dionisiaco si armonizzarono tra loro dando vita a capolavori sublimi.

La grande tragedia greca rappresenta infatti un perfetto accoppiamento tra il dionisiaco, rappresentato dalla musica, e l'apollineo, rappresentato dalla vicenda compiuta dell'eroe. Nietzsche riprende l'idea secondo cui la tragedia sarebbe nata dal coro tragico, ovvero dal coro dei seguaci di Dioniso mascherati da Capri: tragedia etimologicamente deriverebbe da capro e da canto. Ne propone tuttavia una nuova interpretazione, secondo cui la tragedia risiede in un coro dionisiaco che sempre di nuovo si scarica in un mondo apollineo di immagini.

Una serie di immagini trasformano dunque il dramma tragico in un mondo di ideale compiutezza e bellezza. Nell'arte successiva questa sorta di integrazione tra dionisiaco e apollineo viene messa in forse dal prevalere dell'apollineo che trionfa sul dionisiaco fin quasi a soffocarlo.

Questo processo di decadenza, che inizia con la tragedia di Euripide, che porta sulla scena l'omuncolo nelle sue quotidiane peripezie, trova la usa espressione nell'insegnamento ottimistico e razionalistico di Socrate.

Lui trova nel mondo antico un colpevole di tutto ciò, che è **Socrate**: attraverso la maieutica e il dialogo faceva partorire il dialogo, e la sua filosofia si basava sul dialogo e l’incontro. Secondo Nietzsche, Socrate ha ucciso le profondità istintualità e dionisiache della vita, in favore di una visione misurata e serena del mondo.
Non rappresentando la virilità (sostanzialmente lo considera uno sfigato), ha influenzato tutta la filosofia a suo favore. Gli uomini (a loro volta “comuni” e non virili) hanno scelto la visione più pacata e da “omuncolo” di Socrate.

Socrate, con il suo insegnamento ottimistico e razionalista (razionalismo etico) ha avuto successo, perché in lui si sono rispecchiati tutti coloro che non hanno la forza virile di affrontare la vita. Grazie a lui è iniziata la **decadenza** della società occidentale.

### Nietzsche e Schopenhauer 
Lui aveva inizialmente apprezzato la filosofia di S., apprezzando la visione pessimista della vita. 
Nella visione di S. ci si poteva emancipare con le tre vie di liberazione dal dolore, imperfette tranne che per l’**ascesi**, che portava alla rinuncia alla vita.
Nietzsche è d’accordo sulla parte iniziale, ma non sulla conclusione: l’atteggiamento risolutivo di S. è rinuncia, fuga.

La soluzione di Nietzsche è quella di accettare la vita così com’è, con i suoi caratteri originari, esaltandola anche sul piano etico.
Dioniso, dio dell’ebbrezza e della gioia, è il simbolo di questa accettazione, e *Zarathustra* è il suo profeta.

### Funzione dell’arte
Nella prima parte del suo pensiero lui è molto legato all’arte: ritiene che sia importante nella vita dell’uomo.

Il mondo è una lotta incessante tra gli opposti primordiali di vita e more, e solo l’arte riesce a comprenderlo e ad interpretarlo.

### Storia
Si sofferma sulla storia perché è molto importante nella vita dell’uomo: tutti i filosofi contemporanei ne parlano. 

Se assumiamo un atteggiamento critico nei confronti della storia, è utile, ma se assumiamo un atteggiamento di adorazione, la storia finisce per diventare un carico pesante sulle spalle.
Spesso l’uomo ha avuto nei confronti della storia un atteggiamento di rimpianto, venerazione. Sono atteggiamenti sbagliati perché portano l’uomo ad ancorarsi al passato e a non vivere più.

La storia deve essere vista in modo critico, andando a trarne ciò che può essere utile.

Si può trattare la storia in tre modi:
- **monumentale**
- **archeologico**
- **critico**

Il fondamento della **storia monumentale** sta nel pensiero che ciò che di grandioso vi è stato possa ancora rivivere. In questo caso l'uomo, il lottatore, trova nel passato gli esempi che il presente gli rifiuta. Attraverso essi egli conclude che la grandezza che stata possibile, lo sarà certamente anche in futuro.

La **storia archeologica** nasce quando l'uomo si attarda considerare il passato con fedeltà e amore, riconoscendosi erede di una tradizione che lo giustifica. Ma per poter vivere l'uomo ha bisogno di rompere con il passato, di annientarlo, di rinnovarsi.

La **storia critica** trascina il passato davanti al tribunale, lo giudica e lo condanna. Ogni passato infatti è meritevole della condanna, perché nelle cose umane la debolezza e la forza vanno sempre congiunte.

In conclusione Nietzsche non nega la storia, ma la vuole subordinata alla vita e funzionale alle sue esigenze. Questo spiega la sua predilizione per la storia critica che, nel momento in cui indica il legame dell'uomo con il passato, pone anche l'esigenza di liberarsi da essi in nome del presente del futuro.

## Periodo illuministico
Inaugura la sua fase più razionale, in cui la filosofia serve per criticare ciò che fa male all’uomo. 
Nietzsche è impegnato alla critica della cultura tradizionale, con metodo quasi scientifico. L’idea è di emancipare l’uomo da errori.

Il **metodo storico genealogico** consiste nello studiare come storicamente si sono generati determinati elementi, che poi sono diventate realtà fondamentali nella storia dell’uomo: studia come si sono generate religione, morale, etc, e cerca di capire se sono utili nella vita dell’uomo oppure no.

Questo periodo viene detto anche della **filosofia del mattino**: vi è ottimismo, forza, e voglia di fare: dopo aver pensato a tante cose brutte vuole fare un’opera di pulizia e di ricostruzione.
È un approccio ai problemi molto lucido e razionale: N. sembra accantonare i punti forti della sua filosofia (arte e metafisica) per andare verso una filosofia più illuminista.

### Genesi dell'idea di Dio

Anche lui propone l'**ateismo**, in modo ancora più forte dei membri della Sinistra Hegeliana.
N. vede nelle forme di ateismo che lo hanno preceduto una forma di ateismo blando, in quanto secondo lui hanno creato all'uomo altri appigli a cui credere: il superuomo, per essere tale, non deve avere appigli in altri elementi esterni; il superuomo deve credere solo in se stesso e nelle proprie possibilità.
I positivisti avevano talmente adorato la scienze da mettere un elemento (che lui considera un asino) al posto dell'idea di Dio.

L'uomo deve accettare il **nichilismo**

Dio è sostanzialmente il simbolo di ogni prospettiva oltre-mondana ed anti-vitale che pone il senso dell'essere fuori dall'essere, ovvero in uno spazio trascendente, in un altro mondo diverso da questo.
Questo punto è connesso alla convinzione secondo cui Dio e l'oltre mondano abbiano storicamente rappresentato una fuga dalla vita ed una rivolta contro questo mondo.

Dio, ma tutto ciò che è oltre mondano, rappresenta una fuga dalla propria vita. Dio si configura come il simbolo di ogni prospettiva oltre mondana che ponga il senso dell'essere in un mondo che si contrappone a questo: credere in Dio, ma anche credere in qualsiasi altra cosa che non sia se stessi, è l'idea di fuggire dalla vita.

Dio è la più antica delle **menzogne millenarie**. Le metafisiche e le religione sono dunque delle menzogne millenarie formulate dagli uomini per riuscire a sopravvivere.
L'uomo ha una grande paura di fronte alla vita. Ma se questo per la sinistra hegeliana era dettato dalle cattive condizioni, per N. l'omuncolo ha semplicemente *paura di vivere*

La filosofia di N. si pone come un processo di demitizzazione della cultura e desacralizzazione del mondo. Egli decide di togliere dal suo orizzonte tutto ciò che non serve e ostacola la realizzazione dell'oltre-uomo. Il filosofo deve mettere a nudo queste menzogne.

#### T: *Il grande annuncio*
- ==p. 402==

> "Avete sentito di quell’uomo folle che accese una lanterna alla chiara luce del mattino, corse al mercato e si mise a gridare incessantemente: «Cerco Dio! Cerco Dio!»? - E poiché proprio là si trovavano raccolti molti di quelli che non credevano in Dio, suscitò grandi risa. «Si è forse perduto?» disse uno. «Si è smarrito come un bambino?» fece un altro. «Oppure sta ben nascosto? Ha paura di noi? Si è imbarcato? E emigrato?» gridavano e ridevano in una gran confusione. L’uomo folle balzò in mezzo a loro e li trapassò con i suoi sguardi: «Dove se n’è andato Dio?» gridò «ve lo voglio dire! L’abbiamo ucciso - voi e io! Siamo noi tutti i suoi assassini!
> Ma come abbiamo fatto? Come potemmo vuotare il mare bevendolo fino all’ultima goccia? Chi ci dette la spugna per strofinare via l’intero orizzonte? Che mai facemmo per sciogliere questa terra dalla catena del suo sole? Dov’è che si muove ora? Dov’è che ci muoviamo noi? Via da tutti i soli?
>
> Non è il nostro un eterno precipitare? E all’indietro, di fianco, in avanti, da tutti i lati? Esiste allora un alto e un basso? Non stiamo forse vagando come attraverso un infinito nulla?
>
> Non alita su di noi lo spazio vuoto? - Non si è fatto più freddo? Non seguita a venire notte, sempre più notte? Non dobbiamo accendere lanterne la mattina? Dello strepito che fanno i becchini mentre seppelliscono Dio, non udiamo ancora nulla? Non fiutiamo ancora il lezzo della divina putrefazione? anche gli dèi si decompongono! Dio è morto! Dio resta morto! E noi lo abbiamo ucciso! Come ci consoleremo noi, gli assassini di tutti gli assassini? Quanto di più sacro e di più possente il mondo possedeva fino a oggi si è dissanguato sotto i nostri coltelli — chi detergerà da noi questo sangue? Con quale acqua potremmo lavarci? Quali riti espiatori, quali sacre rappresentazioni dovremo inventare? Non è troppo grande, per noi, la grandezza di questa azione? Non dobbiamo anche noi diventare dèi, per apparire almeno degni di essa? Non ci fu mai un’azione più grande - e tutti coloro che verranno dopo di noi apparterranno, in virtù di questa azione, a una storia più alta di quanto mai siano state tutte le storie fino ad oggi!».
> A questo punto l’uomo folle tacque, e rivolse di nuovo lo sguardo sui suoi ascoltatori: anch’essi tacevano e lo guardavano stupiti. Finalmente gettò a terra la sua lanterna che andò in frantumi e si spense. «Vengo troppo presto», proseguì «non è ancora il mio tempo. Questo enorme evento è ancora per strada e sta facendo il suo cammino - non è ancora arrivato fino alle orecchie degli uomini.
> Fulmine e tuono vogliono tempo, la luce delle stelle vuole tempo, le azioni vogliono tempo, anche dopo essere state compiute, perché siano viste e ascoltate. Quest’azione è ancor sempre più lontana dagli uomini delle stelle più lontane - eppure son loro che l’hanno compiuta!».
>
> Si racconta ancora che l’uomo folle abbia fatto irruzione, quello stesso giorno, in diverse chiese e quivi abbia intonato il suo Requiem aeternam Deo. Cacciatone fuori e interrogato, si dice che si fosse limitato a rispondere invariabilmente in questo modo: «Che altro sono ancora queste chiese, se non le fosse e i sepolcri di Dio»?”

C'è un pazzo che corre al mercato dicendo che Dio è morto. Molti cominciano a prenderlo in giro: costoro sono le persone che, nell'ottica di N., già hanno affrontato e superato il tema di Dio e dell'ateismo: questi, secondo N., sono i blandi ateisti dell'Ottocento: non hanno realmente superato l'ateismo.

La morte di Dio porta una serie di consapevolezze che i blandi atei non sono ancora riusciti ad accettare.

Di fronte allo stupore delle persone, che inizialmente sembravano molto convinte della morte di Dio, il folle uomo dice che viene troppo presto, e che non sono ancora pronti per capire.

---

L'uomo del futuro è l'uomo che riesce ad accettare la **morte di Dio**, senza operare una sostituzione di valori alternativi a Dio per poter sopravvivere: è una visione **nichilista**, in quanto non ci deve essere niente; il superuomo si deve basare sul niente.

La distinzione tra **superuomo** e **oltreuomo** è solo un problema di traduzione: il termine tedesco si presta ad entrambe le traduzioni. (==slide 39==)

L'accettazione della morte di Dio è il punto di partenza per la nascita del superuomo: il superuomo nasce sulle ceneri dell'ideale di Dio. Egli racconta di uomini che si mettono ad adorare un asino, alludendo probabilmente alle varie forme di ateismo positivo dell'Ottocento.

### Critica al platonismo

Platone è il primo ad aver creato un mondo ideale, e con lui tanti altri, a partire dai cristiani.
Platone viene criticato perché ha visto il mondo reale come qualcosa che si contrappone con un mondo ideale: tutte le filosofie che hanno creato favole sono state devastanti per il pensiero dell'uomo.

## Filosofia del Meriggio

Adesso inizia a delineare con più chiarezza il tema del superuomo, attraverso i tre temi principali:
- Il superuomo
- La volontà di potenza
- L'eterno ritorno

### Il superuomo

È un concetto filosofico in cui si esprime il modello di uomo che riassume e concretizza i temi di fondo del uso pensiero-
È un motivo noto e volgarizzato. 

Il superuomo è colui che accetta tutti gli aspetti della filosofia di N. in modo razionale. È in grado di:
- accettare la dimensione tragica e dionisiaca dell'esistenza
- reggere la morte di Dio e la fine delle illusioni metafisiche
- fare propria la prospettiva dell'eterno ritorno
- emanciparsi dalla morale e dal cristianesimo
- porsi come volontà di potenza
- procedere oltre il nichilismo.

#### Le tre metamorfosi dello spirito

Attraverso tre immagini, N. vuole descrivere la crescita del superuomo.
- **Cammello**: è la prima parte dello sviluppo, l'uomo che non è ancora diventato superuomo, ancora legato alle cose vecchie, ha paura di dio e della morale.
- **Leone**: il leone è un animale che si pone in una prospettiva di liberazione, però è ancora molto aggressivo, cerca di liberarsi dalle cose che eventualmente lo limitano, ma non ha ancora la libertà interiore.
- **Fanciullo**: rappresenta il vero ideale dell'oltre uomo: il fanciullo ha una grande forza interiore, in quanto non è ancora condizionato da ciò che condiziona gli uomini. Il bambino è felice, e sa inventare se stesso, inventandosi ogni giorno **al di là del bene e del male**. Queste ultime parole identificano la filosofia di N., che si configura come *amoralità*, non come *immoralità*.

### L'eterno ritorno

Immaginiamo di vivere ogni attimo della nostra vita infinite volte. Proviamo ad immaginare di credere ad una concezione del tempo circolare. 
L'uomo comune è schifato, mentre il superuomo si predispone per vivere questo momento al massimo delle sue possibilità: secondo lui il superuomo deve vivere ogni attimo come se questo si dovesse ripetere infinite volte nel tempo; l'omuncolo invece vive ogni attimo in funzione del successivo, bruciando quello precedente.

Noi non riusciamo mai a vivere il presente. È la prospettiva del *Sabato del Villaggio*.

Ci si deve porre di fronte all'esistenza valutandola e vivendola al massimo delle possibilità, come se ogni attimo si dovesse ripetere infinitamente nel tempo (Visione circolare del tempo).

In contrappoizione, nella visione lineare (detta edipica, dalla tragedia in cui il figlio uccide il padre) ogni attimo uccide il precedente, ed è ucciso da quello successivo.

**Decidere l'eterno ritorno** vuol dire porsi nell'ottica di chi vuole vivere ogni attimo in questa prospettiva. L'eterno ritorno viene voluto e vissuto dal superuomo, perché si pone nella condizione circolare del tempo con entusiasmo.

#### T: *La visione e l'enigma*
- ==p. 414==

> Vidi un giovane pastore che si contorceva soffocato, col volto contratto; e dalla bocca gli pendeva un grosso serpente nero.
>
> Quando già avevo io veduto un’imagine di così triste ribrezzo e di si livido orrore in un volto umano? Forse egli dormiva, e il serpente gli si era cacciato nella gola, attaccandovisi coi denti?
>
> La mia mano afferrò il serpente e lo tirò a sè — invano! Non riuscii a strapparlo dalla gola. Allora involontariamente gridai: «Mordi con tutta forza: Mordi!
>
> «Stacca coi denti la testa! Mordi con forza» [...]
>
> Ma il pastore morse, come gli aveva consigliato il mio grido: egli morse per bene! Lontano da sè egli rigettò la testa del serpente: — e sorse in piedi.
>
> Non più un pastore, non più un uomo — ma un rinnovato, un illuminato, che rideva!
>
> Non mai ancora sulla terra uomo rise al pari di lui!

Il pastore si sveglia con un serpente che gli è entrato in bocca. Lui morde la testa del serpente, la sputa, e per farlo supera un momento raccapricciante. Il pastore che compie questo gesto ha superato lo schifo del serpente (simbolo di circolarità), ed è simbolo del superuomo che superato lo schifo dell'eterno ritorno lo fa proprio.

---

Ci sono difficoltà interpretative rispetto al tema dell'eterno ritorno: 
- **cosmologica**: l'universo ha una quantità finita di energia, mentre il tempo in cui si esprime è infinito e deve quindi per forza ripetersi;
- **etica**: bisogna amare la vita e agire come se tutto dovesse ripetersi
- una **enunciazione metaforica** di un modo di essere dell'essere che l'uomo può incarnare solo nella misura in cui è felice.

L'uomo che accetta l'eterno ritorno deve essere per forza un **oltre-uomo**

## Ultimo periodo

Il tema preponderante è quello della morale e del cristianesimo.
A N. interessa capire come mai l'uomo abbia deciso di darsi una morale, perché abbia deciso di creare un sistema che limita le proprie facoltà.

Secondo N. la morale è qualcosa che arriva dall'esterno: Kant era contrario alle morali eteronome, e che la morale arrivasse dall'interiorità.
Per N. invece la morale non è altro che l'introiezione delle regole che gli sono date dalla società e dall'educazione. Non è altro che l'istinto del gregge nel singolo

I sensi di colpa non nascono dalla nostra interiorità, ma rappresentano la voce di chi ci ha educato.

Il cristianesimo è un altro elemento che si avvicina al tema della morale: il cristianesimo è una religione che ha cercato di mettere l'uomo in uno stato di subordinazione, attraverso delle regole.

Nietzsche considera la morale e il cristianesimo come le tipiche forme di coscienza e di azione attraverso cui l'uomo è giunto a porsi contro la vita stessa. Secondo Nietzsche la morale è stato da sempre considerata come un fatto evidente che si auto impone all'individuo. Infatti è sempre mancato il problema stesso della morale: è mancato il sospetto che ci potesse essere qualcosa di problematico proprio su questo punto. In *Genealogia della morale* egli afferma che il primo passo da compiere è mettere in discussione la morale stessa. Proprio in vista di ciò Nietzsche intraprende un'analisi genealogica della morale al fine di scoprirne la genesi psicologica effettiva.

Anche in Freud comincia ad essere presente l'idea che la morale sia qualcosa che si impone a ciascuno di noi dall'esterno, e che poi ciascuno di noi fa proprio.

La cosiddetta voce della coscienza da cui procederebbe la morale è solo la presenza in noi delle autorità sociali da cui siamo stati educati. Per cui la voce di Dio nel petto dell'uomo è solo la voce di alcuni uomini nell'uomo.

La morale è l'assoggetamento dei singoli a regole stabilite dall'elite dominante. Le classi sociali dominanti hanno sempre cercato di condizionare (per mezzo di regole) le classi sociali più basse, per sottometterle, per avere su di loro il potere

Tuttavia mentre in un primo momento la morale, essendo espressione di un'aristocrazia cavalleresca, risulta improntata ai valori della forza, della salute, della fierezza e della gioia, cioè una morale dei signori, in un secondo momento, che giunge all'apice con il cristianesimo, la morale appare improntata ai valori anti-vitali del disinteresse, del sacrificio, dell'abnegazione, diventando una **morale degli schiavi**.

Inizialmente i cavalieri erano portatori di un'etica cavalleresca, poi, in un secondo momento, la casta dei sacerdoti, invidiosi dei cavalieri (che portavano valori che i sacerdoti non potevano permettersi), è riuscita ad imporre una tavola di valori antitetica a quella dei cavalieri: il cristianesimo, attraverso i suoi ministri, col tempo è riuscito ad imporre una tavola di valori, che ha avuto il sopravvento, perché per la gente comune era più facile riconoscersi nei valori dei sacerdoti, dal momento che non potevano permettersi i valori dei cavalieri.
La morale dei cristiani è la **morale degli schiavi**, in quanto sono schiavi di mille regole, i valori sono schiavizzanti, tolgono la libertà e la vita.

Già la casta sacerdotale ebraica aveva iniziato a fare questo percorso, che con il cristianesimo si è ulteriormente accentuato.

Non potendo dominare la casta guerriera sul suo stesso terreno, la casta sacerdotale cerca di farsi valere elaborando una tavola di valori antitetica a quella dei cavalieri. In tal modo al corpo viene anteposto lo spirito, all'orgoglio l'umiltà, alla sessualità la castità. Questo **rovesciamento dei valori** storicamente è rappresentato soprattutto dagli ebrei, nei quali Nietzsche vede il popolo sacerdotale per eccellenza. Infatti sono stati gli ebrei ad aver osato il rovesciamento dell'aristocratica equazione di valore, in favore dei miserabili: i poveri, gli umili, i deformi...

N. vorrebbe cancellare tutte queste morali, e far nascere un individuo nuovo, il superuomo, privo di ogni condizionamento morale.

Le masse, essendo deboli, si identificano bene nei valori della debolezza

Così la Giudea umiliata dai romani militarmente capovolge valori del mondo antico e conquista Roma tramite il cristianesimo ossia mediante una religione che è il frutto del risentimento dell'uomo debole verso la vita. Il cristianesimo storico ha inibito gli impulsi primari dell'esistenza e corrotto le sorgenti della gioia e del piacere mediante la nozione di peccato producendo un tipo d'uomo malato e represso.

Tutto ciò che può dare gioia e piacere viene visto come peccato: il cristiano quindi è necessariamente un uomo malato e represso.

N. non nasconde la sua simpatia per Cristo: era in qualche modo un superuomo, un santo anarchico che si poneva contro il potere costituito. Il problema sono tutti coloro che si sono sottomessi ad una casta sacerdotale oppressiav e crudele, che nei secolii non ha esitato a bagnarsi del sangue altrui.

La proposta di N. è quella della **trasvalutazione dei valori**: N. si propone di contrapporre ai valori antivitali della morale e della tradizione una nuova morale che tende a proporre valori a misura d'uomo e del suo carattere mondano. La terra non deve essere luogo d'esilio (come visto dai cristiani) ma di una gioiosa esistenza.

La **volontà di potenza** è la spinta all'autoaffermazione: per vivere pienamente e diventare superuomini bisogna volerlo, e quindi il superuomo è quello che vuole continuamente oltrepassare se stesso, superare questi vincoli, usare tutta la potenza e la forza che ha nel tentativo di andare sempre oltre se stesso.

La **volontà di potenza** è la forza che il superuomo manifesta nel voler arrivare a conseguire determinati risultati. Questo percorso del superuomo non è facile, e bisogna avere una grande forza e una grande volontà.
L'oltre uomo riesce a raggiungere una serie di conquiste, che lo definiscono come superuomo.
L'ateismo si configura come l'annuncio della morte di Dio, un momento di stacco forte rispetto al passato, a cui non devono seguire idoli successivi. Il superuomo deve accettare di vivere il tempo nella prospettiva dell'eterno ritorno, vivere ogni attimo con la pienezza totale, come se quell'attimo dovesse ripetersi infinite volte.

L'**eterno ritorno** è l'elemento che permette al superuomo di redimere il tempo.

La **volontà di potenza** si presta a molte interpretazioni reazionarie e antidemocratiche, come il Nazismo. In realtà molte interpretazioni sono volgarizzazioni, e non reali applicazioni del pensiero nietzscheiano. Indubbiamente non si può negare che in Nietzsche sono presenti aspetti antidemocratici: lui è contrario al popolo, che deve essere guidato
Il soggetto di tale volontà di potenza sarebbe dunque non una umanità democratica vivente in un mondo libero, ma una specie di aristocrazia di spiriti dominatori.

### Il nichilismo

Le consapevolezze di cui si è parlato (morte di Dio, fine delle morali), possono portare gli uomini a sentirsi il nulla nelle mani, possono portare l'uomo a vivere questo senso di **nichilismo**, di nulla.
L'uomo comune fa fatica a **vivere** e basta, senza certezze e senza credo, e il rischio è quello del nichilismo, credere che non ci sia più un senso in niente.

Il nichilismo può generare un sentimento di fuga e disgusto dal mondo. Successivamente N- definisce due categorie: 
- **nichilismo passivo**: fa si che l'uomo si lasci andare, non trovi più forza e fiducia, non abbia più volgia di fare nulla; piomba nell'angoscia; 
- **nichilismo attivo**: è il nichilismo del superuomo, che ha un momento di perdita di fiducia, ma non cede al desiderio di rimpiazzare i vecchi valori con altri, accetta il nichilismo completo e cerca di trovare in se stesso la forza di ricostruire la propria esistenza.

Il **nichilismo incompleto** è quello in cui i vecchi valori vengono distrutti, ma ci sono nuovi valori, si torna a cercare verità esterne.
Il **nichilismo completo** è quello vero e proprio, che è segno di debolezza quando si traduce in nichilismo passimo, o segno di forza quando è espressione della potenza dello spirito che vuole riaffermarsi.

Inoltre può diventare **nichilismo estremo** quando distrugge ogni residua credenza nella verità.

Il senso della vita non viene dato dall'esterno, ma deve essere inventato: si passa dal momento distruttivo a quello costruttivo. Per ricostruire la propria esistenza c'è bisogno della volontà di potenza, la volontà di mettere ordine al chaos

### Prospettivismo

Il prospettivismo è la teoria secondo cui non esistono cose o fatti determinate, ma solo l'interpretazione di cose o fatti soggettivi. 
Può ricordare il **relativismo** dei sofisti. 

Ognuno, quando ricostruisce la propria esistenza dopo la devastazione che ha subito in seguito al crollo di tutte le certezze, non essendoci più punti di vista certi, dati, verità assolute, si trova in una visione personale delle cose: la prospettiva da cui le si guarda è legata all'angolatura con cui ci si pone, e da questo dipendono anche i progetti futuri.
La prospettiva che ciascun superuomo da alla vita è quella che influenza completamente la vita del superuomo.