# 23 feb 2021 - Hegel

---
* [Slides 52-64](/Filosofia/6.%20Hegel/Slides.pdf)
---

## Fenomenologia dello spirito

### Ragione

Umanesimo e rinascimento sono i momenti in cui _storicamente_ l'uomo arriva al raggiungimento della ragione.
In questo periodo torna la centralità dell'uomo, che studia un nuovo rapporto con il mondo.

Parlando di ragione dobbiamo tenere presente che Hegel descrive il percorso che l'uomo fa per sviluppare al meglio la propria ragione: questa è la rivoluzione scientifica.

La ragione non si sviluppa da un momento all'altro: è un percorso lungo, che passa attraverso delle fasi in successione.
È la fase della rivoluzione scientifica. Ci sono dei filosofi che affrontano questo passaggio e danno vita alla rivoluzione scientifica. La ragione è la fase in cui l'uomo si libera da tutto ciò che limita la sua razionalità. Da questo momento in poi c'è lo sviluppo.

---

## Filosofia dello spirito

### Spirito oggettivo

Lo sviluppo della ragione attraverso situazioni sociali concrete, ovvero nelle determinazioni che costituiscono il diritto. La realizzazione dell'uomo avviene necessariamente all'interno di una collettività. Ciò avviene in tre momenti consecutivi:
* diritto astratto
* moralità
* eticità

#### Diritto astratto

La proprietà è il punto di partenza: è uno statuto giuridico attraverso cui il soggetto realizza sé stesso in una cosa esterna.

Quando il bambino comincia a volersi affermare con altri bambini, inizia ad appropriarsi di un oggetto. Il possesso indica una forza, una presenza, da cui si sviluppa la relazione con gli altri.

La proprietà è sancita di fronte agli altri da un contratto. Nella società moderna si fa un **contratto** (tesi). L'antitesi del contratto è il **torto**, che nella sua forma più grave è _delitto_.
La riabilitazione che avviene nel terzo momento della pena è la sintesi.

La pena deve essere rieducativa, e deve essere riconosciuta interiormente dal colpevole.

#### Moralità

È l'intenzione positiva che l'uomo ha di compiere delle azioni che lo portino verso il bene.

Ogni azione sgorga da un proponimento, il cui fine è il _benessere_: non momentaneo, ma un progetto, anche a lunga scadenza.
Quando il benessere si solleva oltre la mia sfera soggettiva, ci si eleva alla moralità.

Il **bene in sé per sé** è qualcosa che deve essere ancora realizzato,  s è un progetto. La moralità ha un obiettivo: il bene mio e degli altri.
Nella moralità c'è una distinzione tra il soggetto che deve realizzare il bene e il bene che deve essere realizzato. Le due fasi sono disgiunti.

Nella morale ci può essere una contraddizione tra essere e dover essere.

#### Eticità

Non vi è più distanza tra il soggetto che deve realizzare il bene e il bene che deve essere realizzato. È la realizzazione della moralità.

Il bene viene attuato e diventa qualcosa di esistente.
La realizzazione del bene è data dalla sua concretizzazione nelle forme istituzionali; l'eticità è data dalla creazione delle forme istituzionali: queste forme sono
* la famiglia
* la società civile
* lo stato

La ==**famiglia**== è il primo momento dell'incontro con la società. È basata su _matrimonio_, _patrimonio_ ed _educazione dei figli_.
È un gruppo chiuso, guidato dall'amore, e le persone si proteggono l'una con l'altra. È un nucleo positivo.

Le diverse famiglie si aprono al mondo. La ==**società civile**== nasce nel momento in cui i nuclei chiusi delle famiglie entrano in contatto tra di loro. È un sistema potenzialmente conflittuale, diviso in tre momenti:
* sistema dei bisogni
* amministrazione della giustizia
* polizia e corporazioni

Con la formazione di nuovi nuclei il sistema unitario della famiglia si frantuma nel sistema atomistico e conflittuale della società civile. Questa si identifica con la sfera economico-sociale e giuridico-amministrativa del vivere insieme. È luogo di scontro ma anche di incontro.

* Il **sistema dei bisogni**:
Nasce dal fatto che gli individui, dovendo soddisfare i loro bisogni mediante la produzione di ricchezza e divisione del lavoro, danno origine a diverse classi sociali:
  * agricoltori (classe sostanziale), che ha come patrimonio i prodotti di un terreno che lavora
  * artigiani (classe formale), che danno forma al prodotto naturale
  * pubblici funzionari, che si occupano degli interessi di tutta la società.
* L'**amministrazione della giustizia** concerne la sfera delle leggi e si identifica con il diritto pubblico
* La **polizia e le corporazioni** provvedono alla sicurezza sociale
Le corporazioni in particolare attuano una sorta di unità tra la volontà del singolo e la categoria lavorativa alla quale appartiene, e prefigurano il momento dell'universalità statale

L'idea di porre tra Stato ed individuo la società civile è ritenuta una delle maggiori intuizioni di Hegel. Questa verrà ampiamente ripresa ed utilizzata da successivi studiosi di problemi economici e sociali, e troverà in Marx un interprete originale.
