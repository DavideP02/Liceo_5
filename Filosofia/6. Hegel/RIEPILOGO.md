# Hegel {ignore=true}

<!-- @import "[TOC]" {cmd="toc" depthFrom=1 depthTo=6 orderedList=false} -->
<!-- code_chunk_output -->

- [Capisaldi del sistema](#capisaldi-del-sistema)
  - [Primo caposaldo: risoluzione del finito nell'infinito](#primo-caposaldo-risoluzione-del-finito-nellinfinito)
  - [Secondo caposaldo: Realtà e Ragione](#secondo-caposaldo-realtà-e-ragione)
  - [Terzo caposaldo: funzione della filosofia](#terzo-caposaldo-funzione-della-filosofia)
    - [Giustificazionismo Hegeliano](#giustificazionismo-hegeliano)
- [Le partizioni della filosofia](#le-partizioni-della-filosofia)
- [Dialettica](#dialettica)
  - [Momento astratto (o intellettuale)](#momento-astratto-o-intellettuale)
  - [Momento dialettico (o negativo-razionale)](#momento-dialettico-o-negativo-razionale)
  - [Momento speculativo (o positivo-razionale)](#momento-speculativo-o-positivo-razionale)
- [Fenomenologia dello spirito](#fenomenologia-dello-spirito)
  - [Coscienza](#coscienza)
  - [Autocoscienza](#autocoscienza)
    - [Signoria e servitù](#signoria-e-servitù)
      - [Paura della morte](#paura-della-morte)
      - [Servizio](#servizio)
      - [Lavoro](#lavoro)
    - [Stoicismo e scetticismo](#stoicismo-e-scetticismo)
    - [Ebraismo e cristianesimo](#ebraismo-e-cristianesimo)
  - [Ragione](#ragione)
    - [Ragione osservativa](#ragione-osservativa)
    - [Ragione attiva](#ragione-attiva)
    - [Individualità in sé e per sé](#individualità-in-sé-e-per-sé)
- [Filosofia dello spirito](#filosofia-dello-spirito)
  - [Spirito soggettivo](#spirito-soggettivo)
  - [Spirito oggettivo](#spirito-oggettivo)
    - [Diritto astratto](#diritto-astratto)
    - [Moralità](#moralità)
    - [Eticità](#eticità)
      - [==Famiglia==](#famiglia)
      - [==Società civile==](#società-civile)
      - [==Stato==](#stato)
  - [Spirito assoluto](#spirito-assoluto)
    - [Arte](#arte)
    - [Religione](#religione)
    - [Filosofia](#filosofia)

<!-- /code_chunk_output -->


**Georg Wilhelm Friedrich Hegel** nacque il 27 agosto 1770 a Stoccarda. L’idealismo è la filosofia del romanticismo. Hegel è un filosofo estremamente complesso. La prima grande opera Hegel è la _Fenomenologia dello spirito_. Dopo la sua morte i suoi studenti raccolsero, ordinarono e pubblicarono i suoi corsi di Berlino.

Gli scritti del periodo giovanile mostrano un prevalente interesse religioso-politico. Inizialmente l'argomento che proprio domina sul suo pensiero è un argomento teologico. D'altra parte con l’idealismo, venendo meno il limite tra fenomeno e noumeno la filosofia si configura come una filosofia dell'assoluto.

L’assoluto può essere interpretato in vari modi, ma sicuramente l'interpretazione teologica, cioè vedere l'assoluto come Dio, è più facile e istintiva. Però il suo interesse teologico si lega alla politica.
Chi è convinto che il tema della rigenerazione religiosa e quindi morale dell'uomo coincida con la rigenerazione politica? Platone

Platone aveva cominciato a esprimere le sue teorie filosofiche proprio quando aveva cominciato a pensare che la sua società fosse malata, in cui la politica non era più pura come nell’età precedente, e soprattutto perché i politici del suo tempo avevano ucciso Socrate, l’uomo più giusto di tutta la società. Per Platone tutto questo è inaccettabile. Platone era partito con l’idea che, migliorare la cultura tramite la filosofia sarebbe servito a migliorare la società e quindi la politica.

Anche Hegel pensa qualcosa di simile. Lui pensa che si debba cambiare la società: siamo nella fase che va dalla Rivoluzione Francese al Congresso di Vienna; sono anni molto ricchi politicamente, c'è una società in fibrillazione, che vuole essere cambiata. Egli è convinto che non si possa realizzare alcuna autentica rivoluzione politica se non basandola su una rivoluzione culturale, ovvero una rigenerazione della persona nella sua vita interiore e del popolo nella sua cultura. Hegel è convinto che il valore della filosofia permetta una rigenerazione culturale.

Lui pensa che i popoli, aspirando alla libertà e ad una vita migliore (avendone il diritto di farlo), normalmente combattono la vecchia struttura sociale. Una società basata sulla stratificazione sociale doveva cambiare. Pensa che si debba dare spazio a questo desiderio di liberà dei popoli, vuole quindi usare cultura e filosofia per liberare i popoli. Si doveva lavorare, attraverso la cultura e quindi la filosofia, per alimentare il desiderio di liberà dei popoli. L'idea di fondo è che l'aspirazione dei popoli a una vita migliore e alla liberà deve tradursi in realtà vivente attraverso la realizzazione di progetti di riforma che spazzino via il vecchio impianto sociale.

Hegel è dunque convinto che la rivoluzione nelle istituzioni possa avvenire solo come conseguenza esteriore di una maturazione avvenuta all'interno della coscienza del popolo.

Egli chiarisce anche il nesso tra religione e politica. Perché giungano i "tempi migliori", occorre una nuova forma di religione, che permetta a ciascuno dei cittadini di partecipare con la propria vita interiore alla vita dello spirito di Dio, che si incarna nella storia non attraverso leggi e precetti morali, ma attraverso la stessa vita degli uomini. Potrà nascere un ordine politico egualitario quando i cittadini avranno imparato a vivere la religione come comunanza dei cuori, quando ciascuno di essi avrà imparato a riconoscere nella vita interiore il riflesso dell'unica vita di Dio.

Tutto l'impianto filosofico di Hegel è basato sul desiderio di dare una forma politica della sua filosofia. La concezione che Hegel maturerà di stato, di società civile, di leggi, è una delle più belle e più ricche della storia della filosofia, degna di essere ancora oggi tra quelle più considerate.

## Capisaldi del sistema

Questi tre capisaldi non sono tre argomenti che Hegel ha trattato in questi termini. Hegel ha esposto il suo sistema, e per ragione di comodità gli studiosi hanno estratto queste tre linee.
1. Risoluzione del finito nell'infinito
2. Identità fra realtà e ragione, che si esprime nel celebre aforisma

        ciò che è razionale è reale ciò che è reale è razionale

3. La funzione della filosofia, che è una funzione giustificatrice

### Primo caposaldo: risoluzione del finito nell'infinito

In questo caposaldo si dice che la realtà deve essere considerata come un organismo unitario, che è l'**assoluto** (l'Io per Fichte).

Per Hegel la realtà non è un insieme di sostanze autonome, ma un organismo unitario di cui tutto ciò che esiste è parte o manifestazione. Tale organismo, non avendo nulla al di fuori di sé, coincide con l'**Assoluto** e con l'**infinito**, mentre i vari enti del mondo, essendo manifestazioni di esso, coincidono con il finito.
Tutto ciò che esiste è l'assoluto, e tutto ciò che noi vediamo, anche quello che è finito, è una manifestazione di questo assoluto.

Non abbiamo quindi il finito e l'infinito, ma abbiamo un'unica grande realtà infinita in cui esiste il finito, ovvero i vari enti del mondo, che sono manifestazioni dell'infinito.
Il finito non esiste come entità a sé, ma esiste come espressione parziale dell'infinito.

Come la parte non può esistere se non in connessione con il tutto, in rapporto al quale soltanto ha vita e senso, così il finito esiste unicamente nell'infinito e in virtù dell'infinito.

Si giunge ad un **monismo panteistico**, cioè come una teoria che vede nel mondo la manifestazione o la realizzazione di Dio. Questo assomiglia alla visione di Spinoza, che vide per la prima volta coincidenti nella sostanza Natura e Dio.

Mentre per Spinoza l'Assoluto è una sostanza statica che coincide con la natura, per Hegel invece si identifica con un soggetto spirituale in divenire, di cui tutto ciò che esiste è momento o tappa di un processo di realizzazione.
Spinosa non aveva parlato di un’attività dinamica all’interno della sostanza stessa, era vista come statica. L’assoluto, la sostanza, erano quindi per lui formati da corpo e spirito insieme.

Per gli idealisti all’interno di questo insieme, vige un processo di autoproduzione e crescita continua basata sulla dialettica come movimento continuo. Dire che la realtà non è sostanza ma soggetto, significa dire, secondo Hegel, che essa non è qualcosa di immutabile e di già dato, ma un processo di auto-produzione che soltanto alla fine, cioè con l'uomo giunge a rivelarsi per quello che è veramente.

Questo si rispecchia in una chiave panteistica, vedere Dio nella natura e la natura in Dio.

![image_2021-01-11_21-15-53](/assets/image_2021-01-11_21-15-53.png)

### Secondo caposaldo: Realtà e Ragione

La relazione che c'è tra questi due elementi è espressa dall'aforisma

        Ciò che è razionale è reale; e ciò che è reale è razionale

Nonostante la similitudine con il primo caposaldo, aggiunge nel finito un significato e una ragione. La realtà non è qualcosa di accidentale e casuale, ma è il risultato di un processo razionale che è guidato dalla Ragione stessa.

La ==Ragione== è il progetto razionale sulla base del quale la realtà si sviluppa.

Volendo interpretare questo in chiave teologica, si potrebbe dire che c'è una divinità che ha determinato ciò che è il modo, che lo governa, e che ha nei confronti di questo mondo reale un ==progetto==. Questo progetto non punta al benessere.

La Realtà quindi non è caotica, ma è il dispiegarsi di una ==struttura razionale==. Noi uomini, però non siamo in grado di comprendere questa struttura, né tantomeno le ragioni.

Ciò che è la realtà è così perché **deve essere così**. Il mondo non potrebbe essere diverso da così. Le manifestazioni sono ==_momenti necessari_==

### Terzo caposaldo: funzione della filosofia

La funzione della filosofia non è di guidare il mondo, ma di aiutare l'uomo a ==comprendere le strutture razionali== che stanno dietro alla ragione. La funzionalità che sta dietro al grande progetto della Ragione può essere indagata, attraverso la ragione umana, con la filosofia.

La filosofia deve ==rinunciare alla pretesa di guidare il mondo==, perché il mondo va da sé, secondo un progetto necessario.

#### Giustificazionismo Hegeliano

Hegel tiene a specificare che egli per *realtà- non intenda ogni singolo aspetto dell'esistente: per lui un'esistenza accidentale non merita il nome di realtà.

Altre accuse vedono Hegel additato come conservatore, in quanto, se la realtà deve necessariamente essere com'è non vi è alcun adito a rivoluzioni.
L'errore, però, risiede nel fatto che la realtà, per quanto razionale, non deve necessariamente essere la migliore possibile, ma solo uno stadio, necessario, atto a raggiungere un fine ultimo, non conoscibile dall'uomo.

Ad ogni modo, le evidenze sembrano suggerire che in Hegel vi sia un sostanziale giustificazionismo della realtà

I critici successivi di Hegel si dividono di **destra** e **sinistra hegeliana**.

La ==destra hegeliana== ha caratteri più conservatore

La ==sinistra hegeliana== rielabora il pensiero del filosofo in chiave rivoluzionaria, soprattutto negli ambiti religiosi e sociali: esempi sono Marx e Foierback.

## Le partizioni della filosofia

Hegel ritiene che il farsi dinamico dell'Assoluto passi attraverso i tre momenti dell'idea
1. L'idea in sé: **tesi**. Si tratta dell'idea considerata in se stessa, a prescindere dalla sua attuazione reale. Hegel la paragona all'ossatura logico-razionale della realtà
2. L'idea fuori di se: **antitesi**. È la natura, ovvero l'alienazione dell'idea nelle realtà del mondo
3. L'idea che ritorna in sé: **sintesi**. È lo spirito, ovvero l'idea che dopo essersi fatta natura, torna nell'uomo.

Ovviamente questa triade non va intesa in senso cronologico, ma in senso ideale.

Kant associa a questi tre momenti strutturali dell'Assoluto le tre sezioni in cui si divide il sapere filosofico
1. **Logica**, ovvero la scienza dell'idea
2. La **filosofia della natura**, ovvero lo studio dell'idea fuori di se
3. La **filosofia dello spirito**, ovvero lo studio dell'idea che ritorna in sé.

![Schermata 2021-02-01 alle 22.49.43](/assets/Schermata%202021-02-01%20alle%2022.49.43.png)

## Dialettica

L'assoluto, per Hegel, è fondamentalmente divenire. La ==**dialettica**== è sia la legge ontologica di sviluppo della realtà che la legge logica di comprensione della realtà. Hegel distingue tre momenti del pensiero.

### Momento astratto (o intellettuale)

Questo momento consiste nel concepire l'esistente sotto forma di una molteplicità di determinazioni statiche e separate le une dalle altre; (principio di identità).

### Momento dialettico (o negativo-razionale)

Questo momento consiste nel mettere in rapporto le varie determinazioni con le determinazioni opposte, andando oltre il principio di identità.

### Momento speculativo (o positivo-razionale)

Il terzo momento consiste nel cogliere l'unità delle determinazioni opposte, comprendendo che sono aspetti di una realtà che li sintetizza entrambi.

---

Globalmente parlando, la dialettica consiste quindi nell'**affermazione** di un concetto che funge da tesi; nella negazione di questo concetto, che funge da antitesi; nell'**unificazione** delle precedenti affermazione e negazione in una sintesi positiva comprensiva di entrambe.

![Schermata 2021-02-01 alle 23.07.42](/assets/Schermata%202021-02-01%20alle%2023.07.42.png)

La sintesi, quindi, si configura come una riaffermazione potenziata della tesi. Il termine tecnico con cui Hegel si riferisce a ciò è **Aufhebung**, che esprime l'idea di un superamento (quello dell'antitesi), che è sia un togliere che un conservare.

La Dialettica non fa che illustrare il principio fondamentale della filosofia hegeliana: la risoluzione del finito dell'infinito: ogni realtà non può esistere in sé stessa, ma solo in un contesto di rapporti; il finito, per esistere, deve opporsi all'infinito.

La Dialettica ha un significato ottimistico, perché unifica il molteplice e unisce le opposizioni.

Hegel pensa che il processo dialettico sia chiuso, ovvero che, a furia di contrapporre tesi e antitesi, si raggiunga una sintesi "finale".

Tutti i filosofi successivi, che si rifaranno all'hegelismo, criticheranno questa idea, recuperando l'idea di un processo aperto.

## Fenomenologia dello spirito
È un’opera all’interno della *Filosofia dello spirito*. Sulla parte della ==fenomenologia== Hegel apre una parentesi.
La "fenomenologia" di per sé è la scienza di ciò che appare; pertanto, la "fenomenologia dello spirito" è l'apparire dello spirito a sé stesso.

La fenomenologia dello spirito è la storia romanzata della ==coscienza umana==, definita coscienza infinita: è la coscienza dell’uomo che, attraverso un percorso complicato arriva a riconoscere se stessa come parte del tutto e uscire dall’individualità.
Tutto ciò è raccontato in figure: sono tappe storico-ideali che rappresentano dei momenti importanti della storia dell’uomo.

Con *uomo* si intende sia il genere umano, che come singolo individuo: Hegel è convinto che la ==storia dell’umanità== rappresenti in grande ciò che in piccolo è la ==storia di ognuno di noi==.

Hegel studia la risoluzione del finito nell'infinito, in due modi diversi:
- in senso **diacronico**, ovvero il lungo viaggio che lo spirito compie per comprendere se stesso quale Assoluto (trattato appunto nella _Fenomenologia dello spirito_)
- in senso **sincronico**, ovvero l'eterna coesistenza nel reale dei tre momenti dell'Assoluto (trattato nell'_Enciclopedia delle scienze filosofiche in compendio_).

L'intera opera si può riassumere nella figura della ==**coscienza infelice**== che non sa di essere tutta la realtà, e pertanto si ritrova scissa in opposizioni e conflitti dai quali è dilaniata, e che risolverà solo arrivando alla coscienza di essere tutto.

L’opera si articola in tre parti:
- Coscienza
- Autocoscienza
- Ragione

### Coscienza

Nella parte della ==coscienza== l’attenzione è sul mondo esterno. La coscienza nasce nel soggetto quando questo acquisisce la consapevolezza del mondo esterno: si crea una relazione tra il soggetto e l’oggetto.
Il punto di partenza è la certezza sensibile.
Il bambino inizia a conoscere l’esterno: allo stesso modo i primi filosofi si concentrano sull’*Arché*, sul mondo esterno; solo con Socrate si concentreranno sull’uomo.
La conoscenza del mondo, in questa fase, ha forti riferimenti Kantiani.

### Autocoscienza

L’==autocoscienza== è il momento che fa sì che l’attenzione si sposti dall’esterno all’interno: dall’oggetto al soggetto. È la parte più lunga, sia della vita che della storia dell’umanità.
Questo passaggio dura molto, è complesso, e da un punto di vista storico Hegel identifica la fine di questa fase con l’Umanesimo e il Rinascimento.
Non siamo più sul piano gnoseologico

#### Signoria e servitù

Hegel identifica la figura di ==**signoria e servitù**==: è la relazione tra servo e signore, non solo tipica del mondo antico, ma presente tutt’oggi.
Vi è un servo e un signore: nella storia questa figura è importantissima.
Il servo è colui che si abitua al sacrificio, alla fatica: sviluppa una consapevolezza di sé che il signore spesso non ha.

L'uomo è autocoscienza solo se riesce a farsi ==riconoscere== da un'altra autocoscienza. Inizialmente Hegel era convinto che il riconoscimento di sé avvenisse per mezzo dell’amore, ma all'amore manca la serietà, il dolore, la pazienza e il travaglio del negativo. In un secondo momento egli cambia idea: quello che fa veramente capire cosa sia la vita è il conflitto: si torna alla dialettica.

Il riconoscimento di sé che passa attraverso il ==conflitto== mi rende consapevole di quello che sono. Egli sviluppa l’idea che il conflitto sia, da un punto di vista pedagogico, più utile del conflitto positivo; ecco perché la scelta di una figura così contrastante.
Il conflitto non si conclude con la morte delle autocoscienze, ma con il subordinarsi dell'una all'altra nel rapporto servo-signore.

La dinamica del rapporto servo signore è destinata a a mettere a capo una paradossale ==inversione dei ruoli==. Infatti il signore, che inizialmente appariva indipendente, nella misura in cui si limita a godere passivamente del lavoro dei servi, finisce per dipendere da loro. Invece il servo, che inizialmente appariva dipendente, nella misura in cui padroneggia e trasforma le cose da cui il signore riceve il proprio sostentamento, finisce per rendersi indipendente, sviluppando il senso di sé.

Ci sono tre fasi in cui il servo sviluppa il senso di sé:
1. Paura della morte
2. Servizio
3. Lavoro

##### Paura della morte

Il servo, dopo aver tremato dinnanzi alla possibilità della morte, con la conseguente perdita assoluta della propria essenza, ha potuto sperimentare il proprio essere come qualcosa di distinto o di indipendente da quel mondo di realtà e di certezze naturali che prima gli apparivano come qualcosa di fisso e con le quali si identificava.

##### Servizio

Nel servizio la coscienza si autodisciplina e impara a vincere, in tutti i singoli momenti, i propri istinti naturali.

##### Lavoro

Nel lavoro il servo rimanda il momento dell'utilizzo dell'oggetto che sta producendo; egli da luogo ad un'opera che ha una sua indipendenza; l'opera prodotta rappresenta l'autonomia del servo rispetto agli oggetti.
In tal modo, egli giunge ad intuirsi come essere indipendente.

#### Stoicismo e scetticismo

La storia è caratterizzata dalla ricerca dell'uomo di trovare conforto nella filosofia. Il filosofo, non essendo più rappresentato dalla politica, si chiude nella filosofia, alla ricerca della soluzione ai propri problemi.

Questo succede nell'epoca ellenistica, appunto con i movimenti filosofici di _stoicismo_ e _scetticismo_; i cittadini, sentendosi sudditi, si allontanano dalla scena politica e si chiudono nella filosofia.

È il momento in cui l'autocoscienza si vuole liberare dal mondo esterno, decondizionandosi dalle cose, raggiungendo l'indipendenza.

Gli stoici ci provano, ma il tentativo non va a buon fine.

Lo scetticismo, ci prova con maggiore forza, in quanto gli scettici mettevano il mondo tra parentesi, ritenevano che non si potesse essere certi di nulla; cercavano una interiorità che si distaccasse dal mondo. Secondo Hegel però non si produce un vero distacco, in quanto gli scettici si auto-contraddicono (dicono che tutto sia falso, ma ritengono la loro filosofia vera).

#### Ebraismo e cristianesimo

La coscienza infelice, ovvero la protagonista della _Fenomenologia dello spirito_, è quella che non sa di essere tutta la realtà e che perciò si trova scissa in differenze, opposizioni e conflitti dai quali è dilaniata.

In ambito religioso incontra si esprime in due figure consecutive: **Ebraismo** e **Cristianesimo**
- L'ebraismo parla di un Dio trascendente, padrone assoluto: possente, autoritario, come un padre o un padrone
Il fedele non si trova a suo agio, ma è in una situazione di dipendenza: è qualcosa di faticoso e di pauroso.
- Il cristianesimo presenta un avvicinamento a Dio tramite Cristo: la religiosità porta ad un avvicinamento e ad un ritrovamento di sé stesso: non porta alla realizzazione, ma alla tristezza e al terrore.
Anche questa forma però è destinata al fallimento. Ad esempio nelle crociate la ricerca di Dio si conclude con la scoperta di un sepolcro vuoto.
Inoltre Cristo è sempre qualcosa di vuoto e separato della coscienza.
Perciò anche con il cristianesimo la coscienza continua a rimanere infelice.
Manifestazioni di questa infelicità cristiano-medioevale sono le sottofigure
Della *devozione*, del *fare* e della *mortificazione di sé*.

La religiosità è il punto più basso dell'uomo: se continua da solo in questo percorso, non arriverà da nessuna parte, e sarà fallimentare. L'uomo a questo punto si ferma a ragionare: si ha il passaggio tra **autocoscienza a ragione**.
Storicamente questa fase si identifica con il rinascimento: si ha un distacco dal mondo esterno; l'uomo pone se stesso al centro del mondo, con la rivoluzione scientifica

### Ragione

L'autocoscienza come soggetto assoluto ha assunto in sé ogni realtà ed è diventata **Ragione**. Ora sa che la realtà non è diversa da sé. Deve però trovare una giustificazione: i momenti di questo percorso sono:
- la ragione osservativa
- la ragione attiva
- l'individualità in sé e per sé

#### Ragione osservativa

Nella ragione osservativa la coscienza si rivolge al mondo della natura, credendo di trovare l'essenza delle cose. In realtà cerca sé stessa.
L'osservazione si approfondisce con la ricerca della legge e con l'esperimento, con il metodo scientifico, per arrivare allo studio della coscienza stessa con la psicologia.

In questa ricerca esasperata di se stessa, la ragione sperimenta la propria crisi, riconoscendosi come qualcosa di distinto dal mondo.

<!-- pagebreak -->

#### Ragione attiva

Nella ragione attiva è giunta a compimento la consapevolezza che l'unità di io e mondo non è qualcosa di già dato, ma deve venire realizzata. Questo progetto, se perseguito individualmente, cioè come lo sforzo dell'iniziativa della singola coscienza, è destinato a fallire.

#### Individualità in sé e per sé

Nell'individualità in sé e per sé Hegel dimostra che l'individualità, pur potendo raggiungere la propria realizzazione, rimane astratta ed inadeguata.
In sintesi Hegel ci dice che se ci si pone dal punto di vista dell'individuo si è inevitabilmente condannati a non raggiungere mai l'universalità

L'**universalità** si trova solo nella fase dello spirito, nelle istituzioni storico-politiche di un popolo e soprattutto nello Stato.
Anche le leggi etiche più indubitabili sono astrazioni se manca lo stato a darne il contenuto. La ragione reale non è quella dell'individuo, ma quella dello spirito o dello stato.

## Filosofia dello spirito

È la conoscenza più alta e difficile, in quanto è lo studio dell'idea che, dopo essersi estraniata da sé, sparisce come oggettività, esteriorità e spazialità (natura) per farsi soggettività e libertà.

Lo sviluppo dello Spirito avviene attraverso tre momenti:
- Spirito Soggettivo (individuale)
- Spirito Oggettivo (sovraindividuale o sociale)
- Spirito Assoluto (che conosce se stesso nelle forme dell'arte, della religione e della filosofia)

Lo spirito procede per gradi: ciascuno di essi è compreso e risolto nel grado superiore ed è già presente nel grado inferiore.

### Spirito soggettivo

È lo spirito individuale considerato nel suo progressivo emergere dalla natura. Va verso forme di vita psichica più complesse.

Lo spirito soggettivo ha una consapevolezza elevata, con un percorso da fare, che porta da una vita psichica semplice a complessa. Si divide in tre parti:
- L'__antropologia__ studia lo spirito come anima che si identifica con una fare aurorale della vita cosciente: è il dormiveglia dello spirito.
  - l'infanzia (tesi) è il momento in cui l'individuo è in armonia conn il mondo esterno
  - la giovinezza (antitesi) è il momento del contrasto con il mondo
  - la maturità (sintesi) è il momento della riconciliazione con il mondo
- Con la **[fenomenologia](#fenomenologia-dello-spirito)** si ha la tripartizione già vista.
- La __psicologia__: studia lo spirito in senso stretto, cioè nelle sue manifestazioni universali, e passa attraverso il conoscere, l'agire pratico ed il volere libero.

Non sono una triade dialettica, ma tre diversi sviluppi.

### Spirito oggettivo

La volontà di libertà, che si è manifestata nella fase finale precedente, si esprime nello spirito oggettivo, in cui lo spirito si manifesta in situazioni sociali concrete, ovvero nelle determinazioni sovraindividuali che costituiscono il diritto.

I momenti dello spirito oggettivo sono tre:
- diritto astratto
- moralità
- eticità

Lo spirito oggettivo porta in sé le conquiste fatte precedentemente. Si ha la consapevolezza del soggetto con l'oggetto.
Servono le forme istituzionali per imparare a stare con gli altri; sono determinazioni sovraindividuali del diritto.

#### Diritto astratto

CIl volere libero si manifesta nel volere del singolo individuo, come persona fornita di capacità giuridiche. Il diritto astratto riguarda l'esistenza esterna della libertà delle persone. Queste trovano la loro prima realizzazione in una cosa esterna attraverso il possesso delle cose (proprietà): è insito nell'uomo: l'uomo tende a dare dei confini, con la proprietà.
- Il contratto è l'elemento attraverso il quale gli altri riconoscono la proprietà di qualcuno. È il punto di partenza, la tesi.
- L'antitesi è il torto (che nei casi più gravi diventa delitto).
- La sintesi è la pena, che deve avere valore rieducativo, non vendicativo. Il carcere migliora: una persona che è passata attraverso le tre fasi di questa triade dialettica è migliore di qualcuno che non abbia mai sbagliato.

La proprietà è il punto di partenza: è uno statuto giuridico attraverso cui il soggetto realizza sé stesso in una cosa esterna.

Quando il bambino comincia a volersi affermare con altri bambini, inizia ad appropriarsi di un oggetto. Il possesso indica una forza, una presenza, da cui si sviluppa la relazione con gli altri.

La proprietà è sancita di fronte agli altri da un contratto. Nella società moderna si fa un **contratto** (tesi). L'antitesi del contratto è il **torto**, che nella sua forma più grave è _delitto_.
La riabilitazione che avviene nel terzo momento della pena è la sintesi.

La pena deve essere rieducativa, e deve essere riconosciuta interiormente dal colpevole.

#### Moralità

È l'intenzione positiva che l'uomo ha di compiere delle azioni che lo portino verso il bene.

Ogni azione sgorga da un proponimento, il cui fine è il _benessere_: non momentaneo, ma un progetto, anche a lunga scadenza.
Quando il benessere si solleva oltre la mia sfera soggettiva, ci si eleva alla moralità.

Il **bene in sé per sé** è qualcosa che deve essere ancora realizzato,  s è un progetto. La moralità ha un obiettivo: il bene mio e degli altri.
Nella moralità c'è una distinzione tra il soggetto che deve realizzare il bene e il bene che deve essere realizzato. Le due fasi sono disgiunti.

Nella morale ci può essere una contraddizione tra essere e dover essere.

#### Eticità

Non vi è più distanza tra il soggetto che deve realizzare il bene e il bene che deve essere realizzato. È la realizzazione della moralità.

Il bene viene attuato e diventa qualcosa di esistente.
La realizzazione del bene è data dalla sua concretizzazione nelle forme istituzionali; l'eticità è data dalla creazione delle forme istituzionali: queste forme sono
* la famiglia
* la società civile
* lo stato

##### ==Famiglia==
<p style="padding-left: 30px;">La <mark><strong>famiglia</strong></mark> è il primo momento dell'incontro con la società. È basata su <em>matrimonio</em>, <em>patrimonio</em> ed <em>educazione dei figli</em>.<br>
È un gruppo chiuso, guidato dall'amore, e le persone si proteggono l'una con l'altra. È un nucleo positivo.</p>

##### ==Società civile==
<p style="padding-left: 30px;">Le diverse famiglie si aprono al mondo. La <mark><strong>società civile</strong></mark> nasce nel momento in cui i nuclei chiusi delle famiglie entrano in contatto tra di loro. È un sistema potenzialmente conflittuale, diviso in tre momenti:</p>
<ul style="padding-left: 70px;">
<li>sistema dei bisogni</li>
<li>amministrazione della giustizia</li>
<li>polizia e corporazioni</li>
</ul>
<p style="padding-left: 30px;">Con la formazione di nuovi nuclei il sistema unitario della famiglia si frantuma nel sistema atomistico e conflittuale della società civile. Questa si identifica con la sfera economico-sociale e giuridico-amministrativa del vivere insieme. È luogo di scontro ma anche di incontro.</p>
<ul style="padding-left: 70px;">
<li>Il <strong>sistema dei bisogni</strong>:<br>
Nasce dal fatto che gli individui, dovendo soddisfare i loro bisogni mediante la produzione di ricchezza e divisione del lavoro, danno origine a diverse classi sociali:
<ul>
<li>agricoltori (classe sostanziale), che ha come patrimonio i prodotti di un terreno che lavora</li>
<li>artigiani (classe formale), che danno forma al prodotto naturale</li>
<li>pubblici funzionari, che si occupano degli interessi di tutta la società.</li>
</ul>
</li>
<li>L'<strong>amministrazione della giustizia</strong> concerne la sfera delle leggi e si identifica con il diritto pubblico</li>
<li>La <strong>polizia e le corporazioni</strong> provvedono alla sicurezza sociale<br>
Le corporazioni in particolare attuano una sorta di unità tra la volontà del singolo e la categoria lavorativa alla quale appartiene, e prefigurano il momento dell'universalità statale</li>
</ul>
<p style="padding-left: 30px;">L'idea di porre tra Stato ed individuo la società civile è ritenuta una delle maggiori intuizioni di Hegel. Questa verrà ampiamente ripresa ed utilizzata da successivi studiosi di problemi economici e sociali, e troverà in Marx un interprete originale.</p>

##### ==Stato==
<p style="padding-left: 30px;">Lo <mark><strong>Stato</strong></mark> rappresenta il momento culminante dell'eticità, ossia la riaffermazione dell'unità della famiglia (tesi) al di là della dispersione della società civile (antitesi).</p>
<p style="padding-left: 30px;">Lo Stato è una sorta di famiglia in grande, nella quale un popolo esprime consapevolmente se stesso.<br>
Lo Stato non implica la soppressione della società civile, che è un momento necessario, ma è concepito in modo etico, visto come <em>incarnazione del bene comune</em> e della morale sociale.</p>
<p style="padding-left: 30px;">Lo Stato non è visto come strumento volto a garantire la sicurezza e i diritti (come inteso in Kant), in quanto questo lo ridurrebbe a tutore dei vari particolarismi.<br>
Lo Stato non è neppure quello del modello democratico, ovvero modello di sovranità popolare. La <strong>sovranità</strong> dello stato deriva da esso stesso in quanto lo stato ha in se stesso la propria ragione d'essere e non al di fuori.</p>
<p style="padding-left: 30px;">Lo Stato non è dunque fondato sugli individui, ma sull'idea di Stato, ossia sul concetto di bene universale. Non sono gli individui a formare lo Stato, ma lo Stato a fondare gli individui, sia dal punti di vista storico-temporale, che dal punto di vista ideale. Si rifiuta quindi anche il modello contrattualisti, ovvero far dipendere la vita dello Stato da un contratto scaturente dalla volontà degli individui.<br>
Per Hegel questo è un insulto all'autorità dello Stato. Hegel contesta anche il giusnaturalismo, ossia l'idea di diritti naturali esistenti prima ed oltre lo Stato. Lo Stato di Hegel non è dispotico, perché egli ritiene che debba agire attraverso le leggi e nella forma della legge. Questo in omaggio al principio che a governare non devono essere gli uomini, ma le leggi.</p>
<p style="padding-left: 30px;">L'organizzazione dello Stato è data dalla Costituzione, che sgorga dalla vita di un popolo e non a tavolino.<br>
Infatti, se si vuole imporre a priori una Costituzione ad un popolo, inevitabilmente si fallisce, anche se la costituzione è migliore di quella esistente.</p>
<p style="padding-left: 30px;">Hegel identifica la Costituzione razionale con la monarchia costituzionale moderna, ossia un organo politico con poteri distinti, ma non divisi.</p>
<ul style="padding-left: 70px;">
<li><strong>Potere legislativo</strong>: consiste nel potere di stabilire e determinare l'universale e concerne le leggi come tali. L'assemblea di rappresentanza delle classi trova la sua espressione in una Camera Alta e una Camera Bassa.<br>
Hegel, pur insistendo sull'importanza dei ceti mediatori, si dimostra diffidente verso l'agire politico di tali ceti perché questi possono tendere al loro interesse privato.</li>
<li><strong>Potere governativo</strong>: comprende i poteri giudiziari e di polizia, già operanti all'interno della società civile, ed opera traducendo in atto, in riferimento a casi specifici, l'universalità delle leggi.</li>
<li><strong>Potere monarchico</strong> (principesco): incarna l'unità dello Stato in una individualità reale. È una figura simbolo che "dice sì e mette i puntini sulle i".</li>
</ul>
<p style="padding-left: 30px;">Il vero potere politico è quello esecutivo.</p>
<p style="padding-left: 30px;">In questi concetti c'è una esplicita divinizzazione dello Stato. Pertanto lo Stato non può trovare alcun limite o impedimento alla sua azione, e non dipende da comuni principi morali.<br>
Hegel dichiara che non esiste diritto internazionale, perché non c'è alcun organismo sovranazionale: non esiste infatti alcun organismo superiore in grado di regolare i rapporti inter-statali e di risolvere i loro conflitti.<br>
Il solo giudice delle controversie tra gli stati è lo spirito universale, cioè la storia. Questa ha come suo momento strutturale la guerra, che talvolta è necessaria ed inevitabile.<br>
La guerra ha anche un valore morale, in quanto preserva i popoli dalla fossilizzazione in cui li ridurrebbe una pace durevole e perpetua.</p>
</div>

### Spirito assoluto

Lo **spirito assoluto** è il momento in cui l'idea giunge alla piena coscienza della propria infinità o assolutezza, cioè alla coscienza del fatto che tutto è spirito, e che non vi è nulla al di fuori dello spirito.

Arte, religione e filosofia affrontano lo stesso contenuto (l’assoluto) in tre prospettive diverse.

#### Arte

È il primo momento dello spirito assoluto.
Rappresenta il primo gradino in cui lo spirito assoluto giunge alla piena consapevolezza di sé.

L'uomo assume la consapevolezza di sé o di situazioni che lo riguardano mediante _forme sensibili_.

Nell’arte viene vissuto in modo immediato ed intuitivo la fusione di soggetto e oggetto.
Ciò accade perché nell'esperienza del bello artistico spirito e natura vengono recepiti come un tutt'uno, in quanto nella statua l'oggetto è già natura spiritualizzata, cioè la manifestazione sensibile di un messaggio spirituale, e il soggetto è già spirito naturalizzato, ovvero concetto incarnato e reso visibile.

L’arte ha un contenuto e una forma, e contenuto e forma non sempre sono perfettamente in equilibrio.

L'**arte simbolica**, tipica delle grandi civiltà orientali e pre-elleniche, è caratterizzata dallo squilibrio tra contenuto e forma, ossia dall'incapacità di esprimere un messaggio spirituale mediante forme sensibili adeguate.

L’__arte classica__ è quella che secondo Hegel ha meglio questo equilibrio tra contenuto e forma, attuato mediante la _figura umana_.

L’__arte romantica__ è caratterizzata dallo squilibrio tra contenuto e forma, perché i contenuti sono sempre più complessi, mentre la forma non è al passo. Lo spirito acquista coscienza di come qualsiasi forma sensibile sia in realtà insufficiente a esprimere in modo compiuto l'interiorità spirituale, che infatti preferisce volgersi alla filosofia, o fare dell'arte stessa una sorta di filosofia.

La moderna **crisi dell’arte** nasce dal fatto che essendoci questo squilibrio a volte c’è bisogno di razionalizzare l’opera d’arte per comprenderne il contenuto: secondo Hegel questo rappresenta a crisi dell’arte, perché deve avere la capacità di trasmettere il contenuto, con una intuizione immediata, senza bisogno di intermediari.
Nessuno vede più nelle opere d'arte l'espressione più elevata dell'idea; si rispetta l'arte e la si ammira, ma la si sottopone all'analisi del pensiero per riconoscerne la funzione e la collocazione.

#### Religione

La **religione** è la seconda forma dello spirito assoluto, quella in cui l'Assoluto si manifesta nella forma di **rappresentazione**.

È un tentativo di rappresentare l’assoluto come rappresentazione: attraverso la divinità cerchiamo di rappresentare l’assoluto; altro non è che un tentativo di rappresentare l’assoluto.

Le rappresentazioni possono essere considerate come metafore dei pensieri e dei concetti.

È molto importante, perché nella religione si crea un rapporto con l’assoluto. L’uomo ha però bisogno di rappresentare questo assoluto in qualche modo.

Essa non esprime Dio, o il divino, in una forma materiale, ma neppure pensa in termini concettuali puri. Dio è un oggetto del pensare che la mente umana si pone davanti come se fosse una cosa separata dal mondo e dall'uomo.

La filosofia della religione però non deve creare la religione, ma deve conoscere e spiegare la religione che c’è già.  

La rappresentazione che noi abbiamo di Dio passa attraverso varie fasi:
1. Avvicinamento di tipo sentimentale: il Dio sembra una presenza che ci ama, ci protegge, e che noi amiamo.
2. Cerchiamo di avere una rappresentazione di Dio, con un passaggio spesso all’arte: le varie opere d’arte hanno contribuito a trasmetterci una certa immagine di Dio.
3. Pensiamo a dio come qualcosa di più, che va oltre al sentimento e al contenuto dell’arte.

#### Filosofia

Nella **filosofia**, che è l'ultimo momento dello spirito assoluto, l'idea giunge alla piena e concettuale coscienza di sé medesima. La filosofia cerca di concettualizzare l’assoluto. Conclude il ciclo cosmico.

La filosofia è il momento in cui l’uomo giunge alla piena consapevolezza dell’assoluto.

La filosofia ha lo stesso contenuto ed esprime la stessa verità della religione, ma con la differenza che la filosofia è la comprensione che Dio o l'Assoluto ha di sé stesso, l'autocoscienza di Dio.

Non è solo la filosofia del momento, ma è tutto il percorso che l’uomo ha fatto: è **la storia della filosofia**.Hegel ritiene che la filosofia, al pari della realtà, sia una formazione storica, ossia una totalità processuale che si è sviluppata attraverso una serie di gradi o momenti concludentisi necessariamente nell'idealismo.
In altre parole, la filosofia è nient'altro che l'intera storia della filosofia, giunta finalmente a compimento con Hegel.

I vari sistemi filosofici che si sono succeduti nel tempo non devono essere considerati come un insieme disordinato e accidentale di opinioni che si escludono e si distruggono a vicenda, in quanto ognuno di essi costituisce una tappa necessaria del farsi della verità, che supera quelle che precede ed è superata da quella che segue.

Per Hegel la storia della filosofia si conclude veramente nella sua stessa filosofia. Hegel riconosce nel proprio pensiero l'ultima espressione della filosofia.

La storia è un susseguirsi di fatti contingenti, ma non è solo questo. Tutto ciò che accade è lo svolgimento della razionalità che è presente nella Ragione.
La storia non è un insieme casuale di elementi che si susseguono a casaccio, ma segue un percorso razionale.

La filosofia della storia è l’aiuto che la filosofia ci da nel comprendere la storia, nel comprendere la razionalità.

La storia è formata da individui che perseguono i propri obiettivi e le proprie passioni.
Nella storia ci sono elementi che mirano al cambiamento: sono gli eroi, incarnano gli spiriti dei popoli, e portano al cambiamento; ci sono elementi tradizionalisti, i conservatori, che spingono verso il mantenimento della tradizione.

Apparentemente gli eroi sembra che seguano i proprio obiettivi personali, ma in realtà servono a tutti. L’invenzione degli eroi è stata un’astuzia della Ragione che ha trovato in essi il motore di tutto.

Se il fine ultimo della storia del mondo è la _realizzazione dello spirito_, questa si realizza nello **Stato**. Quindi la storia del mondo è la realizzazione di forme statali che costituiscono momenti di un divenire assoluto.
