# 4 mar 20201 - Schopenhauer

Egli esprime un pensiero che si avvale di moltissimi contributi di altre filosofie. È un grande studioso di filosofia, sia antica che orientale.

Lui ammira molto il pensiero di Kant: il suo punto di partenza è quello della distinzione tra fenomeno e noumeno.
Schopenhauer è convinto che il fenomeno sia ciò che cade sotto i nostri sensi, ma è anche convinto che il fenomeno non sia la realtà vera, ma solo la rappresentazione della realtà: è ciò che ci appare da dietro al velo di Maia.

Secondo Schopenhauer noi vediamo una rappresentazione di ciò che sta dietro al velo di Maia, e che questa rappresentazione non è il mondo reale, ma ciò che appare dietro al filtro di questo velo, che ci nasconde il noumeno.

Il noumeno è la volontà di vivere. La tendenza al voler vivere che anima il tutto è la radice noumenica del mondo. Tutti ce l’hanno, ma altri no (esempio: la pianta non ne è consapevole).

L’uomo ha la consapevolezza del dover vivere, ma ci sono diversi livelli: tutti sappiamo di voler vivere, ma non tutti abbiamo la consapevolezza di cosa voglia dire.
La volontà di vivere non è solo cercare di non morire, ma è altro: questo è il punto di partenza del dolore dell’uomo.

È l’elemento da cui parte tutto il nostro dolore. Perché? Volere significa desiderare e smaniare: significa essere in uno stato di tensione per ciò che non si ha e si vorrebbe avere. Schopenhauer traduce la volontà di vivere in una continua tensione al desiderio che l’uomo ha, e da cui l’uomo non può liberarsi.

Questo continuo desiderio pone l’uomo in una posizione di tensione continuativa, che costituisce l’origine del suo dolore.
Ottenere l’oggetto del desiderio fa venire meno, momentaneamente, la tensione e il dolore: questo noi lo confondiamo con la felicità, il piacere e la gioia. Questo momento è destinato a non durare tanto. Questo benessere è destinato ad essere presto cancellato dalla Noia.

La Noia prelude un nuovo desiderio. Secondo Schopenhauer la vita è un pendolo che oscilla tra Dolore e Noia, intervallato da brevi istanti di quiete.
