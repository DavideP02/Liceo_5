# 9 mar 2021 - Schopenhauer

La voglia di vivere si esprime nel **volere**, ovvero nel desiderio. Desiderare significa essere in un costante stato di tensione verso ciò che non ha: questo è  ciò che fa star male l'uomo. Ecco quindi che il dolore è una condizione esistenziale dell'uomo

Talvolta il desiderio viene soddisfatto, e in questi momenti il dolore è inframezzato dalla sua assenza. Noi confondiamo l'assenza di dolore per felicità.

Schopenhauer pensa che tutte le filosofie ottimistiche siano sbagliate. Critica l'ottimismo cosmico.
La pensa come Hobbes, che dice che l'uomo è cattivo. La storia non ci sta portando verso un continuo miglioramento della società (come dice Hegel).
La storia, nella sua tragicità, si ripete sempre, senza portare migliorie.

La sua visione si pone in tutto e per tutto contro la visione Hegeliana, che è ottimista e conservatrice.
Ritiene che Hegel sia uno sviolinatore del potere e degli ambienti accademici.

Anche l'amore erotico è una finzione di piacere, ma è solo uno stratagemma della natura per far proseguire la specie. La gente si vergogna, perché attraverso la sessualità si genera vita e si perpetra il dolore.

Il suicidio è una protesta non verso la vita, ma verso la vita capitata alla persona. È un grido di disperazione e di aiuto. Vede nel suicidio una remota riaffermazione della volontà di vivere.

Le vie di liberazione dal dolore sono sostanzialmente tre.

## Arte

L'**arte** è una via di liberazione del dolore se la consideriamo come una conoscenza libera e disinteressata, e come un elemento che sottrae momentaneamente l'individuo al proprio dolore e ai propri ricordi.

Fruendo dell'opera d'arte il soggetto si allontana dalla propria posizione esistenziale e si proietta in un mondo diverso. Più l'arte è incorporea e più assolve questo ruolo; ci sono tante forme di arte: l'architettura, ad esempio, è la forma d'arte più bassa, perché la più vicina alla bassezza materiale.

La musica è la forma d'arte che aiuta di più l'uomo, in quanto è la più incorporea e la meno attaccata alla materialità della vita.

## Carità

L'etica della pietà è l'impegno etico-morale a favore del prossimo: è la condivisione del dolore.

Questo tipo di etica e di sentimento di pietà è un momento importante per il superamento del dolore.

La parola d'ordine è **compatire**, inteso come _patire con_.
La pietà è qualcosa di positivo, è un sentimento di condivisione.

L'etica, per Schopenhauer si divide in due virtù: giustizia e carità. Per lui la giustizia ha carattere negativo, in quanto non ha niente di positivo: la giustizia consiste solo nel non fare il male, nel mettere le cose a posto; non sto facendo del bene. La carità, invece, da qualcosa in più, fa del bene; aggiunge la volontà di fare del bene.

## Ascesi
* ==p. 26==

Le due precedenti vie aiutano l'uomo a stare meglio, ma non lo aiutano a stare completamente bene, perché sono solo vie di allontanamento momentanee.
L'attaccamento alla vita rimane, sebbene visto attraverso una possibilità di miglioramento, risollevandosi dal dolore.

Secondo Schopenhauer esiste solo un modo per distaccarsi dal dolore, che consiste di distaccarsi il più possibile dalla vita, elevandosi ad uno stato di grazia. È quello che gli orientali vivono come _nirvana_.

La vita di chi riesce ad elevarsi completamente al di sopra dell'esistenza è l'unica che può allontanare da me il dolore.

È la liberazione dalla volontà di vivere.

> Con la parola ascesi [...] io intendo, nel senso più stretto, il deliberato infrangimento della volontà, mediante l'astensione del piacevole e la ricerca dello spiacevole, l'espiazione e la macerazione spontaneamente scelta, per la continuata mortificazione della volontà.

> Quel che rimane dopo la soppressione completa della volontà è certamente il nulla per tutti coloro che sono ancora pieni della volontà. Ma per gli altri, in cui la volontà si è distolta da se stessa e rinnegata, questo nostro universo tanto reale, con tutti i suoi soli e le sue vie lattee è, esso, il nulla.
