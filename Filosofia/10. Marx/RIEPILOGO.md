# Marx {ignore=true}

<!-- @import "[TOC]" {cmd="toc" depthFrom=1 depthTo=6 orderedList=false} -->

<!-- code_chunk_output -->

- [Critica e rapporto con Hegel](#critica-e-rapporto-con-hegel)
- [Critica all'economia borghese](#critica-alleconomia-borghese)
  - [Alienazione](#alienazione)
- [Religione](#religione)
  - [Rapporto con Feuerbach e Hegel](#rapporto-con-feuerbach-e-hegel)
- [Materialismo](#materialismo)
- [Struttura e Sovrastruttura](#struttura-e-sovrastruttura)
- [Ruolo della borghesia](#ruolo-della-borghesia)
- [Critica ai falsi socialismi](#critica-ai-falsi-socialismi)
  - [Socialismo reazionario](#socialismo-reazionario)
  - [Socialismo conservatore](#socialismo-conservatore)
  - [Socialismo utopistico](#socialismo-utopistico)
- [Socialismo scientifico](#socialismo-scientifico)
  - [Contraddizioni del capitalismo](#contraddizioni-del-capitalismo)
  - [Comunismo](#comunismo)

<!-- /code_chunk_output -->

Per **prassi** si intende alla tendenza a tradurre nella pratica ciò che la filosofia suggerisce.

Il tema fondamentale che ritroviamo nel pensiero di Marx è questo: analisi filosofica che fornisca possibilità di miglioramento e trasformazione per la vita dell'uomo.

Marx vuole tradurre in atto quell'incontro tra realtà e razionalità che Hegel aveva solo pensato.

Marx è influenzato dai problemi della sua epoca, e dai pensieri di Hegel e Feuerbach.
Lui aveva studiato l'economia politca borghese, ovvero il capitalismo.
Conosce molto bene il socialismo, e le teorie socialiste che iniziavano a diffondersi in quegli anni.

Nel pensiero di Marx si trova un po' tutto questo; lui rielabora tutto e crea una nuova visione del mondo e una nuova proposta politica.

## Critica e rapporto con Hegel

Egli fa parte della sinistra hegeliana, quindi la sua critica è molto vicina alla critica di Feuerbach a Hegel.

Marx ha studiato molto bene Hegel, e in molte cose prende spunto da Hegel.

Per capire Marx bisogna aver studiato Hegel, in quanto il primo si rifà molto al tema della dialettica, sebbene se reinterpreata.

Marx dice che Hegel ha usato uno **statagemma**: quello di avere reso le realtà empiriche manifestazioni necessarie dello spirito. L'idealismo aveva fatto del concreto una manifestazione dell'astratto

Hegel ha reso il concreto come una manifestazione e derivazione dello spirito.

A questo metodo mistico Marx oppone un altro metodo: ricapovolge quello che l'idealismo aveva capovolto sbagliando. Usa il metodo **trasformativo**: consiste nel ri-capovolgere ciò che l'idealismo ha capovolto, ossia nel riconoscere di nuovo ciò che è veramente soggetto, e ciò che è veramente predicato.

Secondo Marx è l'uomo che crea l'idea di Dio, è l'uomo che ha una ragione e la usa, e non esiste una Ragione in sé che determina la vita dell'uomo.

Per Hegel ragione è realtà coincidono, perché la ragione guida e determina la realtà. L'idea crea la natura.
Nell'idealismo tutto parte dall'astratto e diventa concreto.
La sinistra hegeliana ribalta, dicendo che tutto parte dal concreto e determina, tramite le sue capacità razionali, delle astrazioni.

Il pensiero idealista è quindi conservatore, porta alla canonizzazione della realtà esistente, alla razionalizzazione della realtà. Vedere la ragione che determina la realtà, é un modo conservatore.

Il famoso giustificazionismo hegeliano si traduce in un giustificazionismo politico, e secondo Marx Hegel è un conservatore, servo del potere.
Secondo loro Hegel ha usato la sua intelligenza al servizio di chi c'è al potere.
Hegel non ha fatto altro che fornire puntelli ad un modo di pensare reazionario.

Ciò nonostante Marx riconosce che nell'idealismo vi siano delle cose buone, come la **visione dialettica**: egli però la interpreta in maniera pratica, come _processo storico_.
Secondo lui la storia è sempre stata formata da elementi che si sono scontrati: lo scontro tra questi elementi genererà la fase storica successiva.

Egli crede che questi elementi siano le classi sociali.

Ritorna alla figura di **servo e signore**, che alla fine vedeva una inversione dei ruoli

## Critica all'economia borghese

Marx critica ne _I manoscritti economico-filosofici_ il sistema economico della borghesia: lo critica perché il modo di produrre della borghesia è un modo capitalistico, e Marx vede il capitalismo come il suo grande nemico.

La borghesia ha diffuso il pensiero che il modo di produrre capitalistico sia l'unico possibile, e che il mondo borghese si debba basare unicamente sulla proprietà privata.

Marx sottolinea che la borghesia ha sempre ritenuto la proprietà privata un dato scontato: secondo la borghesia per produrre è sempre necessario che ci sia qualcuno che dispone della proprietà privata, e di qualcuno che non ce l'ha e lavora per gli altri, quasi come se non esistesse alcun altro modo di produrre.

La borghesia non vuole vedere che in questo modo di produrre c'è insita una conflittualità perenne, e che questa conflittualità non sarà mai superata, e sarà proprio l'elemento negativo all'interno dello stesso capitalismo.

Tra il capitalista che ha i mezzi di produzione e il lavoratore salariato si genera necessariamente un conflitto che porta il lavoratore ad essere alienato.

### Alienazione

Hegel, parlando di **alienazione**, diceva che era il movimento per cui dalla tesi nasceva l'antitesi. Lo spirito aveva la necessità di porre qualcosa di opposto a sé per poi giungere alla sintesi.
Questo era da un lato negativo, ma anche positivo, perché senza la dialettica il mondo non sarebbe andata avanti.

Per Feuerbach l'alienazione è solo negativa.

Marx si rifà soprattutto a Feuerbach: nell'alienazione egli vede un elemento frustrante e negativo, perché vede una situazione patologica per l'uomo
L'uomo alienato è un uomo che sta male, ed è alienato non solo per motivi religiosi, ma soprattutto per motivi socioeconomici.

Questa è la grande differenza tra Feuerbach e Marx: Feuerbach rimane su un piano teorico filosofico, mentre Marx vede molti fenomeni concreti e materiali.

L’alienazione in Marx è diversa da quella di Feuerbach.

Il significato è sempre lo stesso: porre da sé in altro.
Marx pone l’alienazione sul tema lavorativo: l’uomo è alienato perché vive una situazione di grave malessere, rispetto ai suoi bisogni che vengono presi da sé e proiettati su un oggetto, che spesso lui non si potrà mai nemmeno permettere, e che quindi gli viene sottratto.

L’uomo pone il meglio di sé in un oggetto, tramite un lavoro, e questo oggetto gli viene poi sottratto.

Vivere in modo alienato significa porre il meglio di sé fuori. L’uomo finisce per sentirsi uomo quando è bestia, e bestia quando è uomo.
L’uomo che lavora, ovvero che fa qualcosa che ci rende diverso dagli animali, si sente una bestia, perché si sente trattato come una bestia da soma.
Quando l’uomo è bestia, ovvero fa le cose che **non** lo distinguono dagli animali, si sente uomo.

L’operaio si sente espropriato del suo lavoro. Le sue capacità lavorative sono il meglio che lui possa dare. Lui si sente sfruttato. Viene pagato troppo poco per quello che produce, e in questo senso Marx vede l’alienazione nel lavoro dell’operaio.
Le qualità migliori dell’operaio, che consistono nel lavoro, vengono proiettate per il benessere di qualcun altro, per produrre un oggetto che non potrà mai possedere, per fare guadagnare il capitalismo, mentre lui guadagna il minimo per non morire di fame.

## Religione
Marx condivide il tema dell’ateismo di Feuerbach

Marx ritiene che Feuerbach non sia andato in fondo nella sua analisi, pur approvandola. Feuerbach non ha calato l’uomo in una dimensione economico-sociale, chiedendosi *perché* l’uomo ha avuto bisogno di una divinità

Marx parla di **religione come oppio dei popoli**, perché come una droga permette all’uomo di sopravvivere in un contesto difficile e ingrato, in cui lui non si sente realizzato.
L’uomo è portato a sperare in una vita ultraterrena in cui realizzarsi.

Basta pensare che la religiosità è molto più sviluppato in contesti poveri, in cui vi è il bisogno della speranza di *altro*.

Marx condivide il tema di Feuerbach sull’alienazione come tema da combattere, ma aggiunge il fatto che questo fenomeno religioso dev’essere interpretato in chiave sociale, andando a capire perché l’uomo ha bisogno di inventare Dio.
L’uomo ne ha bisogno perché vive male sulla terra.

Qui entra in gioco la **prassi**, ovvero l’utilizzare la filosofia come impegno di trasformare la terra.

### Rapporto con Feuerbach e Hegel
Marx corregge Hegel con Feuerbach e Feuerbach con Hegel.

Feuerbach ha perso di vista la storicità dell’uomo, in quanto egli parla di uomo come entità avulsa da qualsiasi contesto sociale.
L’uomo è sempre il prodotto della società e del contesto storico in cui vive. Noi siamo quello che siamo perché siamo contestualizzati.
Hegel è stato “più bravo” in questo, poiché egli dice che l’uomo si contestualizza sempre nello Stato, nella Società Civile, nella famiglia: ne aveva sempre parlato in relazione con gli altri. In Hegel l’uomo è un prodotto sociale, che si realizza nello Stato.

Allo stesso tempo corregge Hegel con Feuerbach, in quanto condivide la visione sull’inversione dei rapporti tra concreto e astratto di Feuerbach stesso.

Marx prepara il passaggio dalla problematica antropologica, del singolo, all’indagine storica e socio-economica.
Il tema dell’interpretazione della religione unisce e divide Marx da Feuerbach.
Feuerbach infatti pur avendo scoperto il meccanismo dell’alienazione non è stato in grado di offrire mezzi validi per superare la religione.
Le radici della religione vanno visti nella società.
- - - -

Secondo Marx la **religione è oppio dei popoli**, in quanto permette all’uomo una via di fuga.

Affinché l’uomo si possa disalienare sul piano religioso è quindi necessario che si disalieni sul piano economico.

## Materialismo
Marx ha un approccio materialistico, perché lui vuole trasformare la realtà andando al di là delle ideologie, andando a descrivere non solo i massimi sistemi ma la realtà come davvero è.
Marx quindi distrugge la filosofia idealista.

L’umanità, in senso scientifico e non ideologico, è una specie evoluta di individuo che lottano per la sopravvivenza.
Di conseguenza la storia non è un evento spirituale, ma un processo materiale fondato sulla dialettica **bisogno-soddisfacimento**.
Alla base della storia vi è dunque il lavoro inteso come creatore di civiltà e di cultura e come ciò attraverso cui l’uomo si rende tale, emergendo dall’animalità primitiva e distinguendosi dagli altri esseri viventi.
- - - -
## Struttura e Sovrastruttura
La **struttura** è la base economica della società. Secondo Marx la struttura è l’elemento produttivo, mentre la **sovrastruttura** è tutto quello che sta sopra: ideologia, politica, religione...

La struttura è data da due elementi:
- **forze produttive**: elementi necessari al processo di produzione
	- uomini che producono (forza lavoro)
	- mezzi utilizzati per produrre (mezzi di produzione)
	- conoscenze tecniche scientifiche necessarie per produrre
- **rapporti di produzione**: rapporti che si creano all’interno del sistema produttivo, e sono dati dalla relazione tra *datore di lavoro* e *lavoratori*

Il lavoratore cerca di cambiare le cose, mentre al datore di lavoro sta bene così com’è, non viene cambiare. I rapporti di produzione sono basati sull’equilibrio tra questi due elementi.

La **sovrastruttura** è tutto ciò che deriva dal mondo lavorativo che c’è in una determinata società:
- i rapporti giuridici
- le forze politiche
- le dottrine etiche, artistiche, religiose e filosofiche

Secondo Marx tutto parte dal modo di lavorare. La società in cui si vive è caratterizzata dal lavoro.

La **struttura** è la base economica della società, da cui tutto dipende. È data da **mezzi** e **rapporti** di produzione

Tutto ciò che è conseguenza della struttura, viene chiamato **sovrastruttura**, e comprende tutto ciò che non è strettamente legato all’economia, ma che secondo Marx ne è conseguenza: lui è convinto che le ideologie, le forme culturali, la politica, il modo di pensare, anche le relazioni tra le persone, siano conseguenza del modo di produrre di una certa società.

In un sistema medievale, feudale, c’era una società che aveva conseguentemente determinate caratteristiche: il potere doveva essere tenuto saldamente nelle mani, e a tale scopo erano adoperate politica e religione

Per Marx tutto ciò che si scatena in un paese non nasce dalla politica, ma nasce dal sistema economico: nella rivoluzione Francese, ad esempio, Marx ripeteva che un certo sistema economico potesse ritenersi l’elemento che aveva fatto nascere gli ideali rivoluzionari.
C’era stato uno scontro tra l’aristocrazia e la nuova borghesia (vecchi e nuovi rapporti di produzione).
La rivoluzione Francese finisce quando la borghesia riesce ad imporre i propri rapporti di proprietà.

Ai tempi di Marx (50 anni dopo la rivoluzione) si stava creando una contrapposizione, tra la borghesia e la forza produttrice operaia, che si rende conto che affinché i borghesi possano continuare a produrre hanno bisogno di lei.

Il capitalismo (sintesi tra borghesia e aristocrazia) porta insita in sé la sua antitesi, il **proletariato**

L’esigenza dialettica del capitalismo è necessariamente il socialismo, sarà l’unica sintesi tra capitalista e lavoratore.

Nel tempo le grandi formazioni storiche si sono sempre caratterizzate da corrispondenze o contraddizioni tra forze produttive e rapporti di produzione.
Quando tra forze produttive e rapporti di produzione c’è un periodo di equilibrio, non nasce un’antitesi forte, e il sistema va avanti tranquillamente
Ad un certo momento però nascono sempre dei conflitti e delle contraddizioni, che dopo un po’ diventano insanabili, e di conseguenza c’è uno scontro, che porta ad una sintesi, che generalmente produce nuovi sistemi economici.

La storia si configura come una totalità processuale necessaria dominata dalle forze della contraddizione. Questa è la **dialettica** per Marx.

Marx studia gli ideologi della sinistra Hegeliana, e dice che la **sinistra hegeliana** ha sbagliato, un po’ come Feuerbach, perché ha sempre cercato di studiare queste relazioni in modo teorico: hanno puntato molto sulle ideologie, che secondo Marx non sono gli elementi da cui partono i confitti, ma sono bensì la rappresentazione dei conflitti.
Per emancipare la società non bisogna fare una battaglia ideologica-filosofica, bensì una pratica: bisogna cercare di migliorare le situazioni della condizione umana.
Le vere forze motrici della storia non sono mai le **idee** ma sempre le **strutture economico-sociali**.

La **disalienazione** non è un problema teorico, ma è un problema pratico: affinché le persone si disalienino devono uscire dalle condizioni in cui sono.

Tutta la storiografia successiva a Marx ha visto la divisione tra Marxisti e non Marxisti: i primi sono quelli che danno molta importanza all’economia.

La critica che Marx pone ai giovani hegeliani è di non capire che devono lasciare da parte le ideologie e cercare di presentare dei progetti che servano per cambiare veramente il mondo.

Uno dei documenti importanti è la *Sintesi del Manifesto del partito Comunista*. Questo manifesto rappresenta una sorta di sintesi di tutto ciò che è fino a quel momento (1848) l’idea di Marx. Infatti in questo manifesto sono tre i temi fondamentali:
- Analisi della funzione storica della borghesia
- Concetto di lotta di classe, e di storia intesa come lotta di classe; la storia altro non è che un susseguirsi di scontri tra classi sociali
- Critica dei socialismi non scientifici: Marx si avvale di alcune teorie socialiste dei suoi tempi, che in parte apprezza e in parte critica, perché li ritiene utopistici

## Ruolo della borghesia
La borghesia ha dei meriti:  è una classe dinamica, differentemente dall’aristocrazia; lo fa per proprio interesse personale, però lo fa: di questo dinamismo si giova tutto il sistema
Ha messo insieme un sistema, che però è diventato gigantesco e la borghesia stesso non riesce più a controllare, un sistema che sta sfuggendo di mano.

Secondo Marx l’arricchimento del capitalista nasce sempre dallo sfruttamento: se il datore di lavoro pagasse il dipendente per ciò che davvero gli rende, il primo non ci guadagnerebbe più.
Bisogna lottare contro i rapporti di produzione, superare il capitalismo, e cominciare a pensare che per fare questo bisogna essere tutti uniti.
Marx comincia a pensare che se i lavoratori si facessero concorrenza l’un l’altro farebbero la forza stessa del capitalista.

## Critica ai falsi socialismi
Marx esamina alcuni socialismi, che divide in filoni

Marx ritiene che anche le forme migliori di socialismo tendono a parlare con tono paternalistico agli operai: Marx è profondamente convinto che siano dei diritti del lavoratore, e non delle concessioni

### Socialismo reazionario

La prima forma di socialismo che lui contesta è il **socialismo reazionario**: un tipo di socialismo che attacca la borghesia, ma lo fa secondo parametri conservatori. Lui lo divide in 
- **socialismo feudale**
- **socialismo piccolo borghese**
- **socialismo tedesco**

Queste forme di socialismo sembrano voler portare novità, ma si rifanno a parlamentari molto conservatori.
Il **socialismo feudale** auspica l’abolizione della società capitalistica moderna, ma auspica anche il ritorno alle forme di produzioni medievali, pre-capitalistiche.
Il **socialismo piccolo borghese** secondo Marx nasce dalla piccola borghesia, schiacciata dalla grande borghesia e dal capitalismo, che pensa che sarebbe meglio tornare indietro a quando erano i piccoli borghesi a comandare.
Il **socialismo tedesco** secondo Marx è una traduzione tedesca del socialismo francese, che in questo caso esprime semplicemente una rabbia anti borghese, che vorrebbe cancellare le conquiste della borghesia.

Il tema della rabbia anti borghese è molto presente in Marx. Egli è consapevole che il lavoratore sfruttato prova una sorta di rabbia, invidia e risentimento nei confronti del capitalista che lo sfrutta.
Talvolta gli obiettivi di tale proletariato non sono quelli di creare un sistema più giusto, ma quelli di far pagare a chi ha i soldi il fatto di avere i soldi: una sorta di micro vendetta.

### Socialismo conservatore
Sono dei socialisti che ritengono di poter rimediare agli inconvenienti del capitalismo senza distruggerlo: è incarnato da quegli economisti filantropi che ritengono possibile  rimediare agli inconvenienti del capitalismo senza distruggere il capitalismo stesso. Hanno una mentalità non dialettica: pensano sia possibile la borghesia senza il proletariato, la proprietà senza il furto. Vorrebbero mantenere la proprietà privata, distribuendola tra i lavoratori, anziché abolirla.

### Socialismo utopistico

Si muove in una direzione moralistica e utopistica: Marx è contrario a questo modo di vedere le cose, perché è convinto che ci siano dei diritti che devono affermarsi.
Sono i socialisti più vicini a lui: Saint-Simon, Fourier, Owen.

## Socialismo scientifico

La nuova proposta di Marx è il **socialismo scientifico**, basato su un’analisi scientifica delle cause di squilibri sociali.
Ne *Il capitale* Marx analizza le leggi dell’economia classica.
È fondamentale un approccio dialettico in questa opera.

*Il Capitale* presenta delle proposte e delle previsioni: il capitalismo è destinato ad esplodere.

Il punto di partenze di Marx è la **merce**, il **lavoro** e il **plus valore**.
Il capitalismo produce merci in modo generalizzato: tutti i tipi di merce vengono prodotti nel sistema capitalistico, e quindi la merce è l’obiettivo della produzione.
La **merce** è ciò che viene prodotto ed è caratterizzata da un suo valore: il valore della merce non è univoco; ha innanzitutto un valore d’uso, in quanto la merce deve servire a qualcosa; deve avere un valore di scambio.
La merce nel sistema capitalistico serve solo per produrre denaro (nello schema DENARO - MERCE - PIÙ DENARO).
Il prezzo di una merce non è il suo reale valore, in quanto sul prezzo incidono altri fattori (richiesta-offerta)

L’obiettivo del capitalismo non è la merce, ma accumulare capitale e denaro. Il PIÙ DENARO dello schema capitalistico viene chiamato da Marx **plus valore**. Marx analizza dove il capitalista debba tagliare per ottenere questo *plus valore*: viene ritagliato e costruito sul *plus lavoro* che l’operaio da al datore di lavoro e che non viene pagato.
Il datore di lavoro assume un operaio pattuendo uno stipendio che non è proporzionato a quello che il lavoratore da, ma a quello che serve all’operaio per vivere.

Considerato che non può provenire dal denaro stesso, che è un semplice mezzo di scambio, né dallo scambio in sé, poiché in termini di statistica sociale, gli scambi hanno sempre luogo tra valori equivalenti, il plus valore deve necessariamente essere cercato a livello della produzione. Il capitalista ha infatto la possibilità di comprare e usare una merce particolare: si tratta della **merce umana**, cioè dell'operaio.
Il capitalista compra la sua forza lavoro pagandola come una qualsiasi merce, ovvero secondo il valore corrispondente e necessario a produrla. Nel caso del lavoro il valore corrisponde a ciò che serve all'operaio per vivere, cioè il salario necessaio per comprare ciò che serve all'esistenza.

Tuttavia l’operaio ha la capacità di produrre  ben più di quanto gli viene riconosciuto con il salario.
Il plusvalore discende dunque dal  pluslavoro dell’operaio e si identifica con l’insieme del valore da lui  gratuitamente offerto al capitalista.
Con questa teoria M. intende offrirci una spiegazione scientifica dello sfruttamento capitalistico che egli interpreta con la possibilità, da parte dell’imprenditore, di utilizzare la forza lavoro altrui a proprio vantaggio.

L’operaio si viene a delineare come l’elemento più sfruttato dal capitalista.

Il **plus valore** non è equivalente al **profitto**. Non è tutto profitto perché il capitalista, possedendo i mezzi di produzione, deve far fronte a delle spese.
Il capitale variabile è il capitale investito nei salari, mentre il capitale costante è quello investito nei macchinari delle fabbrica.
Il plus valore dipende dal capitale variabile, ma il saggio del plus valore risiede nel rapporto in percentuale, tra il plus valore e il capitale variabile.

$$\text{saggio del plusvalore}=\frac{\text{plusvalore}}{\text{capitale variabile}}$$

$$\text{saggio del profitto}=\frac{\text{plusvalore}}{\text{capitale variabile}+\text{capitale costante}}$$

### Contraddizioni del capitalismo

Il capitalismo ha delle tendenze, ma anche delle contraddizioni, che ne minano l’esistenza.
Il capitalismo tende, basandosi sulla logica del profitto, a rincorrere il profitto del capitalista (un vantaggio privato). Il capitalista sa che più lui riesce ad ottenere dal lavoratore e più il suo guadagno aumenta: la tendenza era quella di aumentare la giornata lavorativa, mantenendo costante lo stipendio (arrivava anche fino a 15 ore).

Questa scelta alla lunga determina scarsa produttività da parte dell’operaio, che rende meno, perché più stanco.

Per ovviare a queste problematiche è aumentare la produttività con l’introduzione della macchina. La macchina presenta dei vantaggi: permette di svolgere operazioni semplici in modo rapido e preciso, il tempo del lavoro vengono accorciate, e permette di introdurre nel mondo del lavoro donne e bambini, che soffrivano di malattie giovanili e problematiche di sviluppo.

Ulteriore rischio è quello della sovrapproduzione: produrre più di quello che il mercato richiede, cosa che succede durante la crisi del ‘29.
Questo porta alla diminuzione del profitto. È la cosiddetta **caduta tendenziale del saggio di profitto**. Con questa espressione Marx indica quella legge per cui, accrescendosi smisuratamente il capitale costante (costituito dalle macchine e dalle materie prime) rispetto al capitale variabile, ossia aumentando ciò che il filosofo denomina composizione organica del capitale, diminuisce per forza il saggio di profitto.

Il tallone d’Achille del capitalismo è che tende a crescere in modo smisurato, e che il capitalista ha bisogno di guadagnare sempre di più. Si entra in un vortice produttivo per cui più produci e vendi e più vorresti produrre e vendere. Si crea un sistema che tende a produrre in modo smisurato, senza tenere in considerazione le esigenze del mercato.
La sovrapproduzione genera perdita di profitto: i piccoli capitalisti non riescono a sopravvivere in questo tipo di mercato: questo mercato tenderà a far sparire la classe media, generando una dicotomia di sole due classi sociali: i **grandi capitalisti** e l’**operaio**: il primo sempre più ricco e il secondo sempre più povero.

Questo sistema, secondo Marx, alla fine è destinata a crollare: nella dialettica la contrapposizione capitalista (tesi) e proletariato (antitesi) è destinata ad uno scontro: questa grande crisi porterà al passaggio al comunismo.
Il passaggio al **comunismo** non è un passaggio semplice e immediato.

### Comunismo

Il comunismo vero vede l’abolizione della proprietà privata, non la semplice ridistribuzione. Marx è convinto che prima di raggiungere il vero comunismo si passi necessariamente per il **comunismo rozzo**, in cui il proletariato sente un senso di vendetta e di rivalsa nei confronti del ex-capitalista: non si va in un senso di equilibrio, ma solo di rivalsa.
È la fase brutta del comunismo, in cui non si elimina la proprietà privata, ma si ribaltano solo i ruoli.

Il comunismo vero si raggiunge con l’abolizione della proprietà privata, la creazione di una società in cui tutti lavorano verso il bene comune. Una società che funziona per la condivisione dei beni, degli utili, e della produzione.

La fase di transizione tra capitalismo e comunismo passa per una **dittatura del proletariato**.

Il comunismo autentico è egualitario, e non ha bisogno di una forma statale.
Si realizza con l’effettiva soppressione della proprietà privata, che si realizza quando l’uomo cessa di intrattenere con il mondo rapporti di puro possesso e consumo. All'uomo della civiltà proprietaria, ossessionato dall'avere, Marx contrappone un uomo nuovo, onnilaterale e totale, che esercita in modo nuovo l'insieme delle sue potenzialità.

La prima fase sarà imperfetta, ottenuta tramite un livellamento forzato, ma la seconda fase sarà quella del comunismo autentico.

Nella *Critica del programma di Gotha* Marx distingue due fasi della società futura che, per molti aspetti, ricalcano gli schemi del comunismo rozzo di quello autentico. Nella prima fase abbiamo un tipo di società appena emersa dal capitalismo e dunque ancora condizionato dalla vecchia mentalità. La società diviene dunque il datore di lavoro e trasforma tutti in salariati che ricevono una quantità di beni equivalenti al lavoro prestato. In questo modo il livellamento avviene con una valutazione astratta, che non tiene in considerazione le differenze individuali. Si tratta di un'uguaglianza ancora imperfetta

Questo tipo di uguaglianza richiede dunque di essere messo da parte a favore di una forma di comunismo superiore, che tenga in conto i bisogni e le capacità dell'individuo.

> In una fase più elevate della società comunista, dopo che è scomparsa la subordinazione asservitrice degli individui alla divisione del lavoro, e quindi anche il contrasto tra lavoro intellettuale e fisico; dopo che il lavoro non è divenuto soltanto mezzo di vita, ma anche il primo bisogno della vita; dopo che con lo sviluppo onnilaterale degli individui sono cresciute anche le forze produttive e tutte le sorgenti della ricchezza collettiva sono in tutta la loro pienezza, solo allora l'angusto orizzonte giuridico borghese può essere superato, e la società può scrivere sulle sue bandiere: ognuno secondo le sue capacità; a ognuno secondo i suoi bisogni

Solo dopo l'abolizione della divisione del lavoro e dell'antitesi tra lavoro manuale e lavoro intellettuale, e l'affermazione dell'idea di lavoro creativo e di uomo onnilaterale potrà nascere l'attesa società comunista, senza divisione del lavoro, senza classi sociali, senza proprietà privata, senza sfruttamento, senza miseria, senza divisioni tra gli uomini e senza Stato.
